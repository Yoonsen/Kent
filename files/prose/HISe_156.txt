Hattemagerfeiden paa Ringerike . Første Kapitel . Om Redaktionens Punschegilde og Krigens Udbrud Løverdags Aften i forrige Uge sad Redaktionen i god Ro i sit Værelse og tænkte paa Fred og ingen Fare ; Regnskabet for forrige Kvartal var opgjort , og efterat Votering desangaaende var foretagen , blev det mod een Stemme vedtaget , at Overskudet efter Skik og Brug skulde anvendes til Punsch . Den ene Stemme , der havde voteret mod Forslaget , var det statsøkonomiske Medlem , som derpaa udbad sig Ordet for at motivere sin Stemmegivning ; han ytrede sig som følger : « Hr. Præsident ! Det er en sørgelig Kjendsgjerning , Regnskabet for sidste Kvartal lægger for Dagen . Det viser sig nemlig , at Indtægten med et rundt Tal beløber sig til en Daler , der nu skal anbringes i Punsch ; i næstforegaaende Kvartal udgjorde Overskudet 1 / 2 Daler , som ogsaa anvendtes til et lignende Øiemed . Det er altsaa klart at Bladet er gaaet tilbage ; thi naar et Individ i eet Aar forbruger 300 Daler og i det følgende 600 , saa er det jo indlysende , at Status ved Udløbet af det andet Aar staar paa en misligere Fod , end ved Udløbet af det første , — saaledes forholder det sig ogsaa med Nationer og Blade : Vort Forbrug er forøget , ergo er vor Forfatning bleven misligere ! » Denne Tale belagdes med mange Citater af Welckers og Rottecks statsøkonomiske Værker , af Petitionen om Statsbankens Oprettelse og andre authentiske Skrifter ; den frembragte derfor en kjendelig nedslaaende Stemning hos Redaktionen , der ligetil dette Øieblik havde svævet i den behagelige Vildfarelse , at Bladets Forfatning var forbedret , eftersom Abonnenternes Tal var steget . Punschen blev imidlertid indbaaren og Redaktionen kom saaledes i et muntrere Lune , Præsidenten udbragte de officielle Skaaler for Regjeringen , Storthinget , Politiet og Abonnenterne ; derpaa erindredes ogsaa hver især af de Thingmænd , som ved deres Virken for Landets Vel havde afgivet det rigeste Stof til Bladet , — for imidlertid ikke at saare deres Beskedenhedsfølelse , skulle vi her afholde os fra at udhæve dem . Men Alting har en Ende her i Verden , endog S ' s Foredrag , og det fik ogsaa Redaktionen at sande ; just som Bollens Bund begyndte at blive synlig og den sunde Fornuft havde sagt Godnat , ( hvilket kan sluttes deraf , at et Medlem foreslog en Skaal for Morgenbladet ) saa indløb en Depesche fra vor Korrespondent paa Ringerike ; den var af følgende Indhold : « Til Redaktionen ! Oprøret er udbrudt ! Hattemager og Folkegeneral Halsten Knudsen har sat sig i Spidsen for Insurgenthæren , 43 Mand stærk , foruden Kvinder og Børn , og indtaget en fast Stilling i Madame Glatveds Gaardsrum ved Hønefossen . Det loyale Parti , som kun havde en ringe disponibel Styrke under Anførsel af Sorenskriver Meinick , afsendte nu en Afdeling bestaaende af en Befalingsmand ( Lensmanden ) og to Menige . Uagtet Fiendens store Overmagt lykkedes det dog denne Hærafdeling at bemægtige sig den fiendtlige General , som uopholdelig bragtes til Hovedkvarteret . Herfra holdt Generalen en Tale til Folket , hvori han imidlertid blev forstyrret , og Øvrighedsarmeen trak sig i god Orden tilbage , transporterende Fangen med sig . Men Insurgenterne rykkede bagefter og foruroligede Fienden ved en levende Ild af allehaande lettere Vaaben , saasom Hurraraab , Skrig , Skjeldsord o . s . v. Skjærmydslerne vare dog ikke blodige ; imidlertid lykkedes det Oprørerne at befri deres General . I Stridens Hede geraadede denne atter i Fangenskab ; og blev for anden Gang befriet paa Hønefosbroen , hvor Kampen rasede heftigst , og det uagtet Lensmanden af alle Kræfter holdt fast paa ham . Saadan staae Sagerne for Øieblikket . Store Hærmasser skulle have vist sig hiinsides Fjeldet . Vorherre see i Naade til os ! Ærbødigst ...... » Der stod nu Redaktionen ligesaa « frapperet » som Thorvald Olsen , da han modtog hiin famøse Politiskrivelse ; thi Andhrimner tæller en skikkelig Mængde Abonnenter paa Ringerike , og hvis nu Nogen af disse skulde befinde sig blandt Insurgenterne , saa maatte jo Bladets « Værdighed » ansees for krænket ( ikke at tale om Kontingenten , som vi da kunde skyde en hvid Pind efter ) . Efterat det økonomiske Medlem var praktiseret i Seng , begav Redaktionens øvrige Medlemmer sig ud for at indhente nøiere Underretning fra Krigsskuepladsen . Andet Kapitel Om de Syner , Redaktionen havde under Vandringen gjennem Byen Der saa det mørkt og truende ud , mørk Himmel , mørke Gader og mørke Ansigter , ja selve Husene syntes os langt mørkere , end da vi ved Middagstid gik opad Gaden ; kort , Alt syntes at bebude en blodig Dag , ligesaa blodig , som 24 de Februar kunde have været , dersom det dengang blot var blevet Noget af . Det var klart , at Rygtet om Krigens Udbrud allerede var bekjendt ; Arbeiderne stode der i store Hobe politiserende og diskuterende , idet de med halvdulgte Øiekast skottede hen til de Forbigaaende og altid bleve saare høirøstede , naar Nogen gik forbi ; de ansaae sig for Dagens Helte , paa hvilke Alles Øine vare rettede , thi Sligt kildrer naturligviis Forfængeligheden , og er jo en almindelig menneskelig Skrøbelighed , ( hvilket Schweigaard smukt skulde have betænkt og faret lidt lempeligt med Olsen og Sverdrup & « Fraktion » i Anledning af Værdigheds-Ophjælpelsesforslaget ; thi Schweigaard har saamen ogsaa sin Rem af Huden ) . Det var især udenfor de mistænkelige Huse , der sædvanligviis kaldes Brændeviinskipper , at Sværmen var størst ; dog saa man ogsaa ellers overalt paa Gaden Afdelinger paa een , to , ja indtil 5 — 6 Mand , hvilke naturligviis alle « havde Ondt udi Sinde . » Fraktionisterne vare især kjendelige den Aften ; vi bemærkede Flere af dem , som altid omhyggeligt søgte over til den modsatte Side af Gaden , naar de paa deres Vei stødte paa en eller anden Arbeiderafdeling , hvilket jo ogsaa var ganske rimeligt ; thi hvad havde vel de med Arbeiderne at skaffe ? De « høviske Øren , » som Morgenbladet efter Arbeiderhøvdingernes Arrestation raadede til at holde sig borte ved slige Leiligheder , syntes for en stor Del at have taget sig dette Raad ad notam , hvilket man ogsaa kunde vente sig ; thi Morgenbladet har , som bekjendt , sin Force i at skræmme høviske Øren . Endelig brød da Militæret op ; den bedste Aand herskede blandt Tropperne ; de barske , skjæggede Krigere strøge deres Knebelsbarter , som vare paasatte specielt for denne Anledning , og Hestene vrindskede af Kamplyst . Og det var jo ogsaa Noget , man kunde vente sig ; siden Feldttoget i Skaane har jo vore Krigere ingen Laurbær tilkjæmpet sig af synderlig Betydenhed ; thi den 24 de Februar kom de paa Grund af Omstændighederne , som bekjendt , ikke i Ilden , og de Fortjenester Enkelte i Mellemtiden have indlagt sig af Depotet o . s . v. , kan egentlig ikke siges at komme Armeen tilgode . Vi hørte rigtignok enkelte krakilske og uvidende Mennesker ytre , at man gjorde en Muus til en Elephant , naar man ved en Leilighed som denne rykkede i Marken med en saa stor Styrke af forskjellige Vaabenarter ; men sligt Raisonnement er naturligviis kun til at lee af for Enhver , der veed , hvad det vil sige at føre Krig paa et saa kouperet Terrain som Ringerike , hvor der jo gjerne kunde ligge en Fiende bag hver Busk ; man veed jo desuden , hvordan det gik Skotterne i Gudbrandsdalen : « Ikke en eneste Sjæl kom igjen , Som kunde sine Landsmænd fortælle , Hvor farligt det er at besøge dem , Der boe blandt de nordiske Fjelde ! » Nei , det er nok bedst at tage sig iagt ; Forsigtighed er en stor Dyd , og , Gudskelov ! den manglede da heller ikke dennegang ! Tredie Kapitel Om Feldttogets Fortsættelse , efterat Ordenspartiet havde faaet Undsætning De Beretninger , vi meddelte i første Kapitel , omhandlede de respektive Hæres Bedrivter paa Feldttogets første Dag ; vi skulle nu referere de fra vor Korrespondent indløbne Bulletins , der maae ansees for aldeles authentiske , da han den hele Tid ( naturligviis udenfor Skudvidde ) har været Øienvidne til Krigsoperationerne , og desuden tilføie , hvad vi troe at være nødvendigt til en fuldstændig Opfattelse af Sagerne . Oppe paa en Skrænt , der behersker Veien til Hønefossen , ligger en Borg ( eller et Huus , hvad man nu vil kalde det ) , som stærkt minder om de berygtede Ridderborge , især naar det er mørkt , saa at Detaillerne ikke saa godt kunne skjelnes . Her have Insurgentgeneralen huseret i længere Tid ; ligesom hiin Middelalderens Røverriddere sad han her , naar Veiret var nogenlunde skikkeligt , paa sin høie Huustrappe , og naar den ulykkelige , troskyldige Reisende drog forbi , skjød han ned som en Falk paa sit Rov og plyndrede ham ligetil Skjorten ( NB . saafremt det var honnette og velklædte Reisende ; Fattigfolk lod han derimod uantastet passere . ) Dette maa imidlertid ikke forstaaes saaledes , som om han , efter sine barbariske Forgjængeres Exempel , strax bemægtigede sig sit Bytte og lod den Udplyndrede staae tilbage paa Landeveien in puris naturalibus ; han erklærede vel Effekterne for god Prise , men tilstædede dog Vedkommende Brugen af Samme , indtil Arbeiderne havde overtaget sine Funktioner som Indehavere af de to Statsmyndigheder , til hvilken Tid Laantagerne da formodentlig havde at indfinde sig ved Hønefossen for at gjøre Rede og Rigtighed for sig . Herhen trak Insurgenthøvdingen sig tilbage efter Slaget paa Hønefosbroerne ; en Landstorm var imidlertid opbudt , og med denne i Forbindelse med Politiet stormede man Borgen , men Hr. Knudsen var intetsteds at finde , og det viste sig siden , at han forsigtigen havde trukket sig tilbage over Fjeldet og ned i Aadalen . Bulletin Ringerike , den 23 de Juli Kl . 12 Middag . « Vaabenerne have hvilet idag . Insurgenterne lade sig ikke see , og det er rimeligt , at de pønse paa et Overfald . Vore holde sig parate til at modtage dem . Den bedste Aand hersker blandt Tropperne ! » Kl . 8. « Svære Kollonner ere i Anmarsch fra Aadalen , dog er det endnu ikke kommet til Fiendtligheder ! » Kl . 8 1 / 2. « Under Anførsel af Hr. I. Semmen , Høvedsmand for Hundrede , drage Insurgenterne fra Aadalen i dette Øieblik ind paa Hønefossen ! » Den Aften kom det imidlertid ikke til Fiendtligheder . Aadølerne havde nemlig paa Marschen diverteret sig med at jage alle skikkelige og fredeligsindede Bønder til Skogs ; de vare følgelig trætte efter Dagens Besværligheder og begave sig strax tilsengs , stolende paa deres Modstanderes Høihjertethed , der ikke vilde tilstæde dem at overfalde sovende Fiender . Denne Tiltro svigtede hellerikke , og Natten forløb , som en ganske sædvanlig Nat ; men store Begivenheder forestode . Den næste Morgen lod det , som Insurgenterne vare tilbøielige til at kapitulere , ( da de nemlig maatte befrygte , at det snart vilde skorte dem paa Proviant . ) Heraf blev dog Intet , thi da man kom til den Fredsbetingelse , der lød saaledes : « Ingen maa arresteres , medmindre han officielt underrettes derom saa betimeligt , at han derved kan komme bort , førend Politiet griber ham , » saa satte Politiet sig paa Bagbenene og vilde under ingen Omstændighed indgaae herpaa . Oprørerne brøde derfor op. I Spidsen gik den tilbagekomne General , Knudsen , med Banneret i Haanden , og efter ham fulgte det lange Tog med Pauker og klingende Spil . « Fændriken man da saa i Spidsen Fanen svinge Nu over Hovedet , og det med megen Art , En Mølle drives ei i Storm med større Fart : Nu under Benene den gik ei mindre flygtig . Saa alle raabte : I sit Fait den Mand er dygtig ! » ( Peder Paars ) — De seneste Efterretninger ere meget ufuldstændige , og vi skulle derfor for Øieblikket afholde os fra at meddele Noget desangaaende ; det paastaaes imidlertid som tilforladeligt , at Hr. Knudsen , Hr. Semmen og en Hr. Tytaasen atter skulle være indbragte som Fanger . Morgenbladet har naturligviis i Anledning af disse Affærer været ude . Før har det , som man vil erindre , altid ladet haant om den farlige Side af Arbeideragitationen — nu har det imidlertid sadlet om , og taler paa en heel anden Maade . Herregud ! at Morgenbladet altid skal komme for seent til Torvs med sin Viisdom !