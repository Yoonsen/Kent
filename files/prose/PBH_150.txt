Literaturskizzer . „ Det unge Tydskland " — Heinrich Heine . II . ( Fortsættelse ) . I 1826 udgav Heine det første Bind af sine Reisebilleder , hvori man strax fandt en eiendommelig Individualitet fix og færdig . Reisebillederne ere reflekterende humoristiske Skizzer paa Prosa , med indskudte Vers , og de have saaledes i Form og Behandling meget tilfælles med Baggesens Labyrinth , men ere ikke destomindre ganske forskjellige fra denne . Heine ligner Baggesen i Behandlingens franskspillende Lethed , i Stilens Galanteri og Koketteren med sig selv og i Humorets Strømmen-ud over enhver , selv den hverdagsligste Tanke . Men Heine er ligesaa fortrolig med den romantiske Phantasianskuelse , som den fransk-rationale Verdensopfatning ; og deri adskiller han sig fra Baggesen , som aldrig kunde faae rigtigt Greb paa Romantiken . Heine er forresten heller ingen Romantiker i egentlig Forstand ; allermindst vil han selv bekjende sig til den romantiske Skole , som han i sine „ Bidrag til den nyere tydske Literatur " behandler med ligesaa meget Vid som Strenghed . Reisebillederne vare ligesom en politisk-literær Vækker for Tydskerne . Reaktionen havde søvndysset den tydske Nation endnu dybere end den franske , og Politiken var nedsjunket til en umaadelig Spidsborgerlighed . I Literaturen var Middelmaadigheden kommen til en anseelig Rang ; Claurens vandige Noveller læste man og henrykkedes ved , — Gøthes Mesterværker rostes , uden at blive synderlig læste . Gøthe stod dengang i samme Forhold til det tydske Publikum som Wergeland hidtil har staaet til det norske . Det var en Modesag at hæve ham over al Ros og Dadel , men ogsaa over et ved flittig Læsning stiftet nærmere Bekjendskab . Man sværmede for Gøthe og Schiller , men fortærede det seige , udvandede Leiebibliotheksfoder , hvori de rædselsfuldeste Røverhistorier dannede Blomster eller Krydderiurter . Da var det , at hine kjække heiniske Billeder „ bankede paa Sovegemakkernes Døre , og Alle ruskede paa sig , gned sig i Øinene og spurgte forundrede , hvorledes man kunde understaae sig at forstyrre den bekvemme Ro og slippe Dagslyset ind i den søde Dæmring . Dog følte man snart , at den ubudne Vækker forstod at synge mangen skjøn Morgensang , og at hans Dagsraab lød til rette Tid . " Heine havde udtalt og udsjunget det Adsplittede i hele Tidstilstanden . Humoristisk , burleskphilosophisk skuer han ud over Tidens Hav , hvor Alle , han selv ikke undtagen , ligesom Svømmende have klynget sig fast til Vraget af Tilværelsen ; Heine holder sig som en Simonides oppe , fordi han ikke bærer andet end sin Lyre og sin Ironi med sig , men Philistrene med sine tunge Dukater og lybske Pølser i Lommen gaae uden Redning tilbunds . Tidens Politik paahænger han en Narrekappe , for at den , da den ikke kan gavne , dog kan more Publikum , som den har kostet saa meget . Her en Prøve ! I Beretningen af en Samtale med en Selskabsbroder om de tydske Skuespil siger Heine blandt Andet : „ Allermindst kunde han begribe Balletens politiske Betydning . Med Møie viste jeg ham , at der sidder mere Politik i Hoguets Fødder end i Buchholz ' s Hoved , at alle hans Dandsetoure betyde diplomatiske Forhandlinger , at enhver af hans Bevægelser har et politisk Hensyn , som f . Ex . at han mener vort Kabinet , naar han bøier sig længselsfuld fremover og slaar ud med Hænderne , at han mener Forbundsdagen , naar han hundrede Gange dreier sig omkring paa et Been , uden at komme af Flækken , at han har Smaafyrsterne for Øie naar han tripper omkring som med bundne Been , at han betegner den europæiske Ligevægt , naar han som en Drukken raver hid og did , at han antyder en Kongres , naar han slynger de krummede Arme nøgleformigt i hinanden , og endelig at han forestiller vor altfor store Ven i Østen , naar han under en Udfolden lidt efter lidt hæver sig iveiret , staar længe rolig i denne Stilling og pludselig bryder ud i de forskrækkeligste Spring . Der faldt som et Skjæl fra den unge Mands Øine , og nu kunde han begribe , hvorfor Dandsere honoreres bedre end store Digtere , hvorfor Balleten ved det diplomatiske Korps er en uudtømmelig Gjenstand for Samtaler , og hvorfor en skjøn Dandserinde endog ofte privatim underholdes af Ministeren , der sikkert arbeider trolig ( sich abmühr ) baade Dag og Nat paa at gjøre hende modtagelig for hans nette politiske System . Ved Apis ! hvor stort er ikke de exoteriske og hvor lidet de esoteriske Theaterbesøgeres Antal ! Der staar det dumme Folk og gaber og beundrer Spring og Vendinger og studerer Anatomi i Lemiere ' s Stillinger og applauderer Røhnisch ' s Entrechats og snakker om Grazie , Harmoni og Hofter — og Ingen mærker , at han i de dandsede Ciffre har det tydske Fædrelands Skjæbne for Øinene . " I saa kort Begreb giver Heine os det Forfeilede , det Latterlige i den hele tydske Politik ! Denne gjennemdængende Maneer var JohannesRøsten i Ørkenen , som gik forud sor Juliliberalismen og som betegnede Veien for det unge Tydskland . Det kort efter udkommne andet Bind af Reisebillederne sluttede sig værdigen til det første i Aand og Tone og politisk Betragtningsmaade . Men i de senere Supplementer træder Heines udskregne „ Frivolitet " og „ Kjødets Emancipation " tydeligere frem . Dog ogsaa her findes en Mængde overordentlig smukke lyriske Partier ; ikke at tale om de humoristiske , der ere fuldkommen saa rige som i de egentlige Reisebilleder . Hvad der udmærker Heines Reisebilleder og øvrige Prosaskrifter fremfor Alt , hvad den nyeste tydske Literatur har al opvise , er hans eiendommelige musikalske , lyrisk-beaandede Prosastil , * ) til hvis plastiske Bevægelighed og friske Kolorit man neppe vil finde Mage . Han benytter derhos de mest overraskende Modsætninger , svæver bestandig mellem Spøg og Alvor og indvæver de pudserligste Historier , hvorved en almindelig Tanke gjør en vidunderlig Effekt . Men Heine har ogsaa vænnet sig til at sige Alt saa kunstigt , at det seer ud som om han ingen Ting sagde for dens egen Skyld , og som om han forhaanede Stilens Indhold , blot fordi han maa beskjæftige sig med det . Og fordi han saaledes aldrig betegner Noget med det rette Udtryk , er han ogsaa ofte bleven misforstaaet og dadlet for Immoralitet og det netop , hvor han vil latterliggjøre de fordærvede Sædelighedstilstande . I 1827 udgav han sin „ Buch der Lieder ; " skjønt denne væsentlig er en Samling af hans tidligere adspredte Digte , hævede den dog hans Berømmelse betydelig derved , at den gav et samlet Totalbillede af hans lyriske Digtervirksomhed . Bogen er allerede , trods Dagens Partistrid , bleven en Fælleseiendom for hele det tydske dannede Publikum , og vil bevare Heines Navn , saalænge der gives tydsk Poesi * ) . Snart slog Julirevolutionens Time og Heine ilte til Frankrig for som en from Jøde at kaste sig ned for den nyfødte Verdensmessias ' s Ansigt . Han kom til Paris , som Theod . Mundt siger , med Kjærlighedsharpen paa Skuldren og med sprungne * ) Heine selv siger aabenhjertig nok om sin Prosa , at den er „ guddommelig , " og heri maa man give ham Ret . * ) Saavidt jeg veed , har „ Buch der Lieder " oplevet 7 Oplag . Af Reisebillederne er der ogsaa allerede udkommet 4 Oplag , trods deres uforskammet høie Priis . Strenge . Han blev alvorligere , skarpere og bestemtere og skrev i de franske Blade om den tydske Literatur , Philosophi og Religion . Han oversatte selv sine Opsatser om den tydske Literatur , og da de væsentlig behandlede Romantiken , udvidede han dem senere og gav dem Titel af „ den romantiske Skole . " Det kan ikke nægtes , at mange af hans Domme ( s . f . Ex . over begge Schlegel ' er ) ere skjæve og ubillige ; men Bogen indeholder dog en saadan Overflod af originale , træffende Bemærkninger , at den maa tillægges et ikke ringe literaturhistorisk Værd , foruden at den altid vil , som et ægte humoristisk Produkt , læses med megen Interesse . Heines philosophiske Opsatser faldt mindre heldigt ud ; da de vare burleske , kunde de vel siges at være gode nok for Franskmændene , men ikke for de spekulative Tydskere . — I de religiøse Opsatser opponerede Heine mod Kristendommens asketiske Retning og forarbeidede egentlig blot SaintSimonismen paa en original Maade . Heine følte sig fortræffelig tilmode i Paris . „ Paris er , " skrev han , „ det ny Jerusalem og Rhinen den Jordan , der adskiller Frihedens hellige Land fra Philistrenes Land . " Dette Land var saa meget herligere , som Ministeriet for de udenlandske Anliggender siden 1836 lige indtil Februarrevolutionen udbetalte ham 4000 Francs aarligen , uden at Guizot „ forlangte den ringeste Tjeneste af ham herfor . " Denne Sold var , som Heine selv siger , blot en af „ de store Almisser , som det franske Folk uddelte til saa mange Tusinder af Fremmede , der ved sin Iver for den franske Revolutions Sag i Hjemmet havde kompromitteret sig mere eller mindre glorværdigt og søgte et Fristed ved Frankrigs gjæstevenlige Arne . " I 1843 vendte Heine tilbage til Tydskland og beskrev denne Reise paa sin satirisk-humoriske Maneer i „ Deutschland , ein Wintermährchen . " De tydske Tilstande behandles her med den samme Strenghed , som i hans tidligere Epos „ Atta Troll , " „ Romantikens sidste fri Skovsang , " som han selv siger . Blandt Heines øvrige Skrifter ville vi nævne „ Salonnen , " en Samling af forskjellige Opsatser med indskudte lyriske Partier , og hans Bog om Lüdw . Børne , der bidrog meget til at nedsætte Heines Charakteer . „ Denuncianten " er rettet mod Menzel , der i sin Bog om den tydske Literatur havde mishandlet ham . As Heine er desuden den i Hjelms Maanedsskrift ( 9 de Hefte ) oversatte ypperlige Indledning til „ Kahldorf om Adelen " og rimeligviis ogsaa selve Bogen . Vi ville ikke nærmere indlade os paa at bestemme Heines Rang som Forfatter ; den fremgaar tydeligt nok af det Foregaaende . Vi ville kun berøre , at han selv i at bestemme den , gaar en modsat Vei af andre Skribenter , der idelig klage over sin Uværdighed for Publikum . Heine siger uden Omsvøb : „ Jeg er en tydsk Digter , bekjendt i det tydske Land ; nævner man de bedste Navne , saa bliver ogsaa mit nævnt " * ) . Og i Reisebillederne ( 1 . S. 67 ) siger han , „ at han drømte han var den kjære Herre Gud og sad der oppe i Himlen , omgiven af Engle som roste hans Vers ; og han spiste Kager og Konfekt for mange Gylden og drak Kardinal dertil og var gjeldfri — og var Gud og regjerte hele Verden . " Heine har i den sidste Tid været meget lidende . Han har ligget i Hamburg , uden at kunne reise sig op i Sengen ; men hans Aands Munterhed og hans Vid har dog , trods alle legemlige Smerter , ikke forladt ham . Sidste Vinter besøgte Digteren M. Hartmann ham . Da han var gaaet , spurgte man Heine , hvad han syntes om ham . Det er et smukt Menneske ; alle tydske Damer maa forelske sig i ham , men Muserne ville nok vogte sig derfor , svarede han . Som en Besynderlighed , der viser , at Heine har , trods hvad der er paastaaet , en Samvittighed i Religionssager , kan anføres , at han , saasnart han blev dygtig syg , gik over til Mosaismen igjen ; han turde nemlig ikke døe med Kristentroen ! * ) Dette turde være ironisk talt ; ikkedestomindre anfører Grässe det ( i sin Literatur-Gesch . III B. 773 ) som Beviis paa Heines Arrogance .