Morgenbladets Magtfuldkommenhed . Mangen Oppositionsmand har ofte siddet med Livet i Haanden , naar den politisk-kristelige Moloch , Morgenbladet , ophededes saa stærkt , at den truede med at sprænges , og brølede saa rædsomt , at de rundtom den dandsende totusinde Abonnenter saae ud til i Forskrækkelsen at ville løbe Pokker i Vold hen i Postens Favn , eller endog , som „ flere Storthingsmænd " nylig have forsøgt , opreise sig en egen Guldkalv til at tumle sig om . Dette har dog været en smaakjøbstadsagtig spidsborgerlig Frygt . Morgenbladet gjør aldrig noget Dumt ; det tager hverken Livet som det er eller som det skal være , og dog er det høi-guddommeligere end nogen anden Ting , skabt af Menneskehænder . Der ligger en sød Musik i Morgenbladets afskyeligste Brøl , og ligger den der ikke , saa troe ialfald Folk , der i sit hele Liv have ofret til det , at høre en saadan . Det er visse storslagne Frihedsfraser , — det er visse klingende Ord af Oppositionens Herbarium , der have en næsten bedøvende Virkning paa dets gamle Tilbedere og holde dem alle i Live eller rettere i Dvale . Jeg sagde med Forsæt Dvale — thi Opponeringen er , saaledes som Morgenbladet tager den , virkelig en Dvale ; en privilegeret Opposition , der lever i Forgangenheden , men ikke følger Nutiden og vender Blikket mod Fremtiden , fordi den ikke længere har nogen Magt og Rang at eftertragte , den er dvalelagt : den er adlet . Som denne Oppositions oprindelige Talsmand , som dens Trængsesdages Roland , indtager Morgenbladet et arve-adeligt Sæde blandt vore Journalister og seer med en velbaaren livserfaren Mine ned paa Alle , der søge at bringe ny tidssvarende Livselementer ind i vor Politik . Det trækker paa sig Nathuen fra 1818 , sætter sig i den magelige Lænestol , som den ved „ gode Patrioters " Bistand anskaffede sig for 30 Aar siden , ryster paa Hovedet som en chinesisk Dukke og bruger à la Berlingsken Kraftudtryk af Fisketorvs- og Adelslyrik , som f . Ex . „ Sludske , " „ Børn , " „ Schofelister , " „ Vævebøtter " o . s . v. , saasnart nemlig politiske Nattevægtere banke paa Vindusskaadderne og sige : „ Politikens Uhr gaar ned , deres oppositionelle Velbaarenhed ! " Og naar nu Morgenbladet mærker en Rynke i Panden paa dets gode patriotiske Bonstonkammerater , raabert det : „ Frihed ! — — Det er et forbandet Spektakel herudenfor paa de næsevise Drenge , der ville agere Politikere ! — der fik jeg sku een Bret — — Fremad ! Lars , — rul Gardinen ned , Solen skinner mig saa ministerielt ind i Øinene ! " Medens det nu tæller Abonnementsoverskudet og trækker af sig Stoffesbuxerne , bliver der et Skrig udenfor : „ Det er en længe følt Nødvendighed ! " — „ Det er en uafviselig Fordring , at — — ! " Da maa Adelsherren umage sig ud i Vinduet — : „ Gaar hjem , Børnlille , lader eder ikke forlede af Schofelister og selv-bestaltede Agitatorer til ubesindige Skridt ! Jeg skal nok sige Eder til , naar der er Noget , I behøve ! " Talt , og „ Folket " gaar roligt tilsengs . Det er denne knugende Foragt for alle Tidens Stemmer , der udgjør Morgenbladets Guddommelighed og som intet andet Blad kan gjøre det Rangen stridigt . Det er denne Foragt , hvormed Morgenbladet har behandlet Arbeideragitationen fra dens første Optræden og indtil Dato . De svenske og danske Blade skjænke den Opmærksomhed ; tregange saa Mange holde dens Organ , som Morgenbladet . Posten søger paa sin Viis og Smaabladene paa sin at rede op i den ! Men hvad gjør Morgenbladet ? Udstøder Forbandelser , uden at sige sine Abonnenter , med hvilken Ret og hvorfor ! Det har endnn ikke dokumenteret , hvori Agitationens Forbandelse stikker ; det har ikke fulgt Agitationens Gang for at kunne bevise det Uberettigede , det Forfeilede ved den , det har kun nu og da vendt Blikket mod den og udstødt Skjeldsord : Kort , Morgenbladet har i denne Sag behandlet saavel det Parti , det leder , som Agitation med en saadan Skjødesløshed og Foragt , at det Blad , der i Frankrig eller England bar sig saaledes ad i et saa vigtigt Tidsspørgsmaal , vilde være fortabt om et Aar ! Et Sidestykke til Morgenbladets Opførsel i Arbeidersagen have vi i dets Behandling af Petitionen om en Statsbank . Jeg vil forbigaae Jeremiaden over Petitionens Tone , hvis Drøihed ialfald ikke kan have stødt Morgenbladet , saasom det har , saavidt vides , i flere Aar honoreret Petitionens Koncipist for at arbeide i dets Spalter i samme , om ikke i langt værre Tone . Men vi ville blot bede lagt Mærke til , i hvilken Umyndighedstilstand det sætter Petitionærerne , hvoriblandt Byens og de tilgrændsende Landdistrikters hæderligste Mænd findes . Vil Morgenbladet indbilde sit Publikum , at alle disse have gaaet hen som Børn og underskrevet Noget , hvis Hensigt og Betydning var dem fremmed , om end En eller Anden ifølge sin Erklæring har handlet som en Vielgeschrei ? Nei , det vil sandelig ikke lykkes Mgbl . at faae Mange til at troe Sligt , og det maa nok have været mere geskjæftigt og „ paatrængende " end Underskriftsamleren , om det i etpar Dages Tid ( siden Petionen udkom ) har faaet den Erklæring fra de fleste Petitionærer , „ at de nu ønskede dette Skridt ugjort . " Af hvilke Grunde skulde de vel ønske det udgjort ? " Har Morgenbladet overbevist dem om , at det var dumt og at en Statsbank var en Urimelighed ? Aldeles ikke ! Mgbl . udstøder blot Skjeldsord , og dermed tror det at omvende Folk ! Hvis Petitionærerne derfor skiftede Mening , saa maa rigtignok ogsaa vi bekjende , at de ere saa umyndige og barnagtige , som Mgbl . gjør dem til . Trods det kraftgenialske Vildtstormerie , som hele Artikelen om Statsbank-Petitionen bærer til Skue , øiner man ogsaa her Mgbls . Bygdediplomatik . „ Der skal , " hedder det , „ altfor meget til at begribe , at Mænd der ere en sand Prydelse for deres Hjembygd , virkelig skulle have saa liden Kjendskab til Forholdene her i Byen , at de lade sig fange af og skjænke deres Tillid til Schofelister og Vævebøtter , der blot kunne kompromittere dem og som de uden videre burde vise Døren . " Men det forundrer ikke Morgenbladet , at brave Mænd , der boe her i Byen og kjende Forholdene her , løbe hen i de samme Daarskaber . Denne Høflighed mod Bønderne , denne Uhøflighed mod Byborgerne afgiver et fornyet Beviis paa , hvor subtilt Morgenbladet veed at behandle dem , det æder med , og hvor ugeneret det er , naar Næringen ikke sættes paa Spil . I Banksagen kommer dets Nærings-Jeg i en dobbelt Ild . Paa den ene Side staar Stabell som Bankadministrator — : hvad han gjør og raader over , er vel gjort og raadet ; Morgenbladet betragter det som gjort af det selv . Men paa den anden Side kommer dets skattepligtige Undersaatter , Bønderne , med deres Klager over Pengemangelen , „ der bliver mere og mere trykkende . " Da giver Morgenbladet de gode Bønder , under mangfoldige Bukninger og Krumninger , et dygtigt Øresigen , og siger med Salomo : „ Hvo som sparer sit Riis , hader sin Søn ! " Maa man ikke her tænke paa Skarpretteren , der ydmygt nærmede sig Kongen og sagde : „ Jeg maa allertjenstskyldigst udbede mig deres Majestæts al ¬ lernaadigste Tilladelse til at hugge Hovedet af dem ! " Saaledes guillotinerer Morgenbladet sine egne Herrer Aar ud og Aar ind ; thi det reiser sig næsten aldrig af Lænestolen uden for at paabyde Taushed eller blodige Spektakler . Det er derfor sandelig forbausende for Enhver , „ der har den mindste Friheds- og Retfærdighedsfølelse , " at see den fromme Opposition som Lam at ledes til Slagterbænken for med sit Blod at bestænke Dørstolperne i Morgenbladets arveadelige Kjøkken .