Om Goldschmidt og hans Skribentvirksomhed , ( fremkaldt ved Iduns Kritik . ) Idun har i sit Nr . 8 været haard mod Goldschmidt . Det er mærkeligt , hvor magnetisk hun behandler de danske Digtere — Goldschmidt maa dog vel ogsaa kaldes en Digter , uagtet han ikke rimer — . Til Hertz skriver hun Digte og besynger rørende hans Døvhed ; Goldschmidt frakjender hun blandt Andet Religion og Nationalitet . Men ligesom Hertz sandsynligviis ikke vil føle sig opbygget ved at være i Selskab med en saa falden Gudinde , paa samme Maade tør det vel antages , at Goldschmidt ikke vil finde sig forladt , om hun end støder ham ud over Trappen med Albuerne . Arme Kristiania , for hvilken Skjønheds = Gudinde aabner ikke du dine Haller ! Det Rigtige var nok at lade Damen raade sig : man kommer saa alligevel ingen Vei med Fruentimmer , naar den kvindelige Blyfærdighed ikke kan ave dem ; men Friheden kan drives for vidt ; man føler sig undertiden opfordret til at gribe Vedkommende i Armen og sige : Stop nu lidt ! det gaar da ikke an at tumle saa vildt paa den aabne Gade . Det er ikke for Goldschmidts Skyld , at jeg fremkommer med disse Indsigelser : han trænger ikke til min Hjælp . Det er ikke for Nationens Skyld : saa kry er jeg da ikke ; jeg overlader til Hovedbladene og Langes Tidsskrift at protestere paa vor fælles Vegne mod slig Behandling af en Fremmed , der har tilsendt os sine aandelige Skatte ; men jeg gjør det for min egen Skyld : jeg elsker Goldschmidt , som jeg elsker Enhver , hvem jeg skylder en Del af mit aandelige Liv ; det er Kjærligheden , der ikke kan opgive sig selv . Idun affærdiger Goldschmidt og hans „ Nord og Syd " paa 3 Kvartsider ( omtrent 6 Spalter ) ; det kan man kalde at fatte sig i Korthed . Det er dog utroeligt , hvad man kan række , naar man slipper de kjedelige Beviser ; man kan saaledes paa en eneste Aften gjennemdænge alle dem , man kjender , og flere til , at sige , naar man har Punsch og Tobak nok og de øvrige af Selskabet ikke ere alt for store Sinker . Jeg vil nu ikke tale om aldrende Damer i et lidet Pikkenik ; der gaar Dængningen som med Damp , og det er jo en Dame , som her har læst Goldschmidt Texten . Det skal han have for sine skjønne Phantasier over Kvinden , og sin fortrinlige Kritik over den noget vel mandlige Clara Raphael . Anderledes stiller Sagen sig , naar man skal bevise sine Paastande , og naar man paa Prent vil fælde en saa betydningsfuld Mand som Goldschmidt ; da bliver det nødvendigt at granske hans talrige Skrifter og sætte ham i Forhold til Tiden i Almindelighed og den literaturhistoriske Udvikling i Særdeleshed ; da trænger man til nogle hundrede Pagina , men saa handler man da ogsaa som en Mand , der har Mod til at prøve Klinger i en Holmgang . En Helt maa man fælde som en Helt . Übetydeligheden kan man lade døe Straadød , og optræder den med Fordringer , kan man daske den lidt med den flade Haand . Førend Idun rykker i Marken med sine grove Beskyldninger , er hun ikke saa ganske prutten paa at sige Goldschmidt Forbindtligheder , som han fornuftigviis vil betakke sig for at tage til Indtægt : „ Han forstaar at fængsle og underholde , hvilketsomhelst Emne han end har valgt . " Dette er formeget , det er urimeligt . „ Han kan behandle de forskjelligste Gjenstande , uden at Ukjendskab sætter ham i Forlegenhed . " Dette er ogsaa at tage Munden vel fuld , og harmonerer ikke paa det Bedste med den senere ellers grundede Klage over Goldschmidts Übekjendtskab til enkelte af vore Forholde . Dog , Modsigelser synes ikke at genere Idun synderligt : „ Han kan klare op i de uredte Traade , før Andre kunne faae besindet sig ret , " og længere henne hedder det : „ Alt , hvad Andre gjør , er galt , og naar han da selv opstiller det ene Rette , faae vi kun klingende , tvetungede Ord , som Ingen forstaar , medens han læser dem ( ja naar ellers ? ) og som altid ere i Behold , hvorledes saa Tingene skikke sig . " Jo jo , det er sagtens en egen Maade at klare op paa i de uredte Traade ! „ Hvorfor kjæmper og virker Goldschmidt ? Dette skul de han vel selv neppe kunne besvare uden med klingende , men indholdsløse Fraser . Der er ingen stor Idee , til hvis Tjeneste han har stillet sine rige Kræfter , det er intet Maal , hvortil han arbeider ; thi hans Evner ere for ham ikke Midler til at opnaa noget Stort og Skjønt ; at fremvise disse glimrende Aandsgaver og at høste Frugten deraf er bleven hans eneste Hensigt . Han vil derfor kun blive en „ genial Skribent , aldrig nogen stor Mand ! han vil læses og roses ; men hans Virksomhed vil frugtesløs forsvinde med hans Liv , Indflydelse paa Eftertiden vil ei falde i hans Lod . Han vil engang blive træt af at kaste Fjerbolt med sine Evner . Naar han atter nogle Gange har siddet et Aar ved Skriverpulten og udtømt sit Indhold , vil han forgjeves reise ud i Verden , for atter at fylde sig med Stof til at uddele i Smaat , Aandsbefrugtningen vil omsider udeblive , og Goldschmidt falde sammen . " Ja hvorfor kjæmper og virker han ? For Sandheden — ikke i Form af et Slesvig = Holsteen eller en Heel = Stat , ikke i Form af en Skandinavisme eller eensidig Danskhed , ikke i Form af en Godseierforening eller Bondevenner , ikke i Form af en udpræget Opposition eller Bureaukrati , ikke i Form af en udelukkende Nordiskhed eller et svævende Verdensborgerskab , ikke i Form af Hegels Philosophi eller en deraf afledet Æsthetik , ikke i Form af en eiendommelig barok Retning i Poesien eller Verdensbetragtningen , men for Sandheden og Skjønheden i sin Heelhed og derfor ogsaa i sine berettigede Enkeltheder . Sandheden lader sig ikke dele i Skuffer som et Apothek ; den er noget organisk Heelt . Goldschmidt overlader viselig til Partimennesker at amputere den og holde frem et ynkeligt tilredt Lem og sige : se hvilken harmonisk Skabning ; se her vor Gud , falder paa Knæ for ham ! En saa omfattende og klartskuende Aand som han har ikke Hjertelag til Sligt ; han vil som den tro Elsker besidde sin Gjenstand udelt , ikke lade sig nøie med en Sløife eller Blomst , der snart visner hen . Dette er den store Idee , hvorfor Goldschmidt kjæmper og som godt kan besvares med Andet end klingende , indholdsløse Phraser . Partimanden synes saa indholdsrig og konkret , at den Nærsynte glatvæk tager hans Skin for Virkelighed ; men Tænkeren , den Klartskuende seer paa Forhaand Slagget , hvortil det klingende Metal vil blive forvandlet i Tidens Smeltedigel . Eensidige Mænd synes saa kraftige , fordi de i sin Blindhed rende med Hovedet mod Væggen ; de seile for Fanatismens strygende Bør gjennem Livet , saa det skummer ; men den , som har faaet sine Øine aabne , takker Gud , fordi han ikke er en slig Rasende , der leer i græsselig Vildhed . Han kan derfor kjækt bære Verdens Utak og Tilsidesættelse . Verden elsker sit Eget , og den har viist sig at trænge til slige haarde Halse for at blive pidsket frem mod Fuldkommenheden . Efterverdenen vil lade ham vederfares Retfærdighed , og paa dens Kjendelse har alene han Taalmodighed til at bie . Idun vilde nok , at Goldschmidt skulde have været en slig Partimand , saa vilde han „ kune have udrettet Meget til sit Lands Gavn og Oplysning . Men jeg finder netop Goldschmidts Storhed i denne hans tilsyneladende ubestemte Flydenhed . Sandheden er ikke noget Fixt og Færdigt , men en Proces , noget Flydende . Guds Rige er ikke Noget , man kan pege paa og sige : „ se her eller der er det " ; det er alene grovslagne Mennesker , som ville tage Sändheden og putte den i Lommen , der ville trumfe i Bordet og sige : „ Funtus ! Goldschmidt kan nok være bestemt , men i forviklede Anliggender , som fornuftigviis ikke kunne blive opklarede , førend Forholdene have paataget sig at procedere Sagen , der er han viselig ubestemt , og man vil dog vel ikke lægge ham til Last , at han kan afmaale de menneskelige Kræfter . Hvad Idun sigter til , maa vel nærmest være hans Forhold til den ulykkelige Krig , som Danmark i de 3 sidste Aar har ført . Det var ingen let Sag der at tage sit Parti , og , naar Alt blev taget i Betragtning , var det formeentlig umuligt at skride til den Yderlighed , enten at blive stokdansk eller ditto tydsk . Det Hele var en dramatisk Forvikking , der maatte sones med Blod og det i saadanne Strømme paa begge Sider , at Sagen i Virkeligheden desværre noget nær staar paa samme Punkt efter „ de mange Seire . " Det var derfor umuligt at føle andet end Sorg over slig Jammer , naar man ikke forsætlig vilde lukke Øinene ; man kunde føle Beundring for de Tapre , man maatte agte dem , men Begeistring kunde alene Partimanden føle . Den eneste Maade at affærdige de store Slag paa var derfor at skrive „ smaa og nette „ Dagbogsartikler " om dem ; man kunde tale begeistrende om det Peripheriske ved Seiren , men det Centrale opvakte Smerte . Her var et af de forunderlige Tilfælder i Livet , hvor man et Øieblik kunde ønske sig Eensidighed at vugge sig i . Grundtvig kunde være begeistret , men Goldschmidt kunde umuligt være det , uden at fornægte sit Væsen , der netop gjør ham stor ojsaa i dette Punkt . Det er derfor , synes mig , borneret at hæde Grundtvig paa Goldschmidts Bekostning . Disse to Personligheder kunne ikke sammenlignes : de ere aldeles inkommensurable . Den sande Liberalitet , mener jeg , tænker saaledes : det er nemlig ham umuligt at give Eensidigheden Ret i Eet og Alt , og med Alsidigheden , saaledes som den maa fremtræde hos det endelige Menneske , seer han , at den uopdragne Verden ikke stedse kan være hjulpen . Ved begges gjensidige Rivninger springer Sandhedens Funke frem af denne Flint og dette Staal . „ Hans Evner ere for ham ikke Midler til atopnaae noget Stort og Skjønt . Det maa dog vel ansees for umuligt at aabne en Diskussion med Mennesker , der saa aldeles miskjende Aandens Væsen , og som ville gjøre dens Evner og Kræfter til Midler , ville udvexle dem til grov Mynt . Sagen er nok den , at de aandelige Evner ere Hensigt og Midler paa en Gang . Man lærer ikke for et Kvantum Kundskaber , hvormed man kan aagre ; Aanden maa lære og gaae frem , fordi det er dens Liv . dens conditio sine qva non . Det er den Materielle eller Philistrøse , som sætter dette Forhold paa Hovedet . Man maa studere enkelte Fag , men derom er her ikke Tale , her gjælder det den store Almindelighed , det sidste Punkt , hvortil den fri Aand meder med sin Kamp . Man søger Sandheden , og Følgerne , Magt og Ere , ville ikke udeblive ; de følge som Skyggen sit Legeme , men de ere ikke det oprindelige Drivhjul . Aandens Udvikling og Evnernes eiendommelige Maade at ytre sig paa have som Poesien sin absolute Gyldighed ; de ere Livsytringer , som blot ville leve efter sin eiendommelige Natur ligesom Barnet , der maa hoppe og springe i den frie Luft og , om det bliver udestængt , trampe med Fødderne , slynge med Armene og vugge med Hovedet . Se dette er Livet , det aandelige saavelsom det legemlige , naar det spænder sig i Sæler , maa det føle Pidskeslagene af Materiens Kudsk , da er Friheden , den barnlige og geniale , spændt for Skaglerne , da har man blot et Skridt til Trældommen , og man staar Fare for at rende med Vogn og Alt efter Lygtemænd , som det formørkede Øie tager for de evige Stjerner . Denne oprindelige Friskhed og geniale Hensigtsloshed er for Idun at kaste Fjerboldt med sine Evner . Saaledes tale Partimænd for ikke at sige noget meget Værre . Deres evige Liresang lyder saaledes : „ Du skulde være bleven Oppositionsmand ( eller Ministeriel ) med Liv og Sjæl , da vilde du være bleven stor , Gud , hvilken Indflydelse du da vilde have faaet ! Hvilken Velsignelse vilde du ikke være bleven for „ Landet , " hvilken Støtte for den „ „ gode Sag " " ! Til Sligt veed jeg bogstavelig ikke , enten man skal lee eller græde , og kunde man ikke trøste sig med , at det var raa Uvidenhed , som talte , saa maatte man fortvivle over en Stat , der indrømmer politisk og literær Indflydelse til Mennesker , der gjøre Aanden til en Pasop , som man efter Behag kan pusse paa Hans eller Ole . Det er derfor rimeligt , at Demokraterne „ ville finde liden Husvalelse og Oplysning ved Goldschmidts Politik " , at sige , dersom de ere ægte fuldblodige ; men Goldschmidt er da ogsaa vel gød til at være Partigjænger — „ Hvad skal Kobberet med Pottemagerleret " ? — det er hans skjønne Kald at forbrænde Partiernes Forryktheder i Vittighedens Knaldluft . Derved bliver han baade en genial Skribent og en stor Mand , om forresten Andre end Idun gjør Forskjel paa disse to Ting ; derved bliver han læst og rost , og hans Virksomhed vil ikke „ forsvinde med hans Død . " Wer den Besten seiner Zeit genug gethan , der hat gelebt für alle Zeiten . Kunde Schiller sige dette om Skuespillere , saa maa det vel kunne siges om en Mand , der endogsaa efter Iduns egne Udtryk har skrevet Kritiker , som ere rene Kunstværker . Efter slige Indrømmelser er det dog vel modsigende at frakjende ham Indflydelse paa Eftertiden ; men den , som snakker vildt i mange Retninger , kan ogsaa gjerne gjøre det i alle . „ Hans Retning er aldeles negativ . " Det er nu saa sin Sag at anvende mathematiske Begreber udenfor deres egentlige Sphære . Hvad vil desuden Positivt og Negativt sige ? Det er dog vel intet Andet end Abstraktionen af Modsætningernes Berettigelse . Man maa gjøre Forskjel indtil et vist Punkt for at kunne operere ; det er Endeligheden , som kræver sine Lyspunkter , skal ikke Alt blive Graat i Graat ; men i sidste Instans dømmer dog Fornuften , at den hele Adskillelse var et Stillads , der maa falde , naar Bygningen staar færdig . Dette viser sig allerede paa Forhaand ved det Positives og Negatives flydende Natur , idet disse Fortegn under den mangfoldige Manøvre i den algebraiske Ligning slaae over til hinanden . De negative og positive trigonometriske Linier bestemmes jo efter Punktet , hvorfra og Retningen , hvortil de blive trukne , hvilket noksom viser det Fingerte , der alene har Gyldighed til det foresatte Punkt , og som ikke ligger i Tingens egen Natur eller er noget objektivt Forskjelligt . Det klinger grumme philosophiskt , naar man anvender disse mathematiske Fortegn paa andre Tankeexperimenter , men ogsaa her omfavner den Overfladiske en Sky istedetfor Juno ; han seer ikke det Skuffende i sine Gjøglebilleder ; han bruger Vaaben , som han ikke ikke mægter , og de falde derfor med sin hele Tyngde tilbage paa ham selv . Kaste vi et Blik paa de historiske Retninger , som man har behaget sig i at kalde negative , saa finde vi den samme mathematiske Natur , der slaar over til det Positive under den historiske Udvikling ; og omvendt finde vi de positive Retninger opløse sig i negative . Luthers Reformation var negativ mod Pavedommet og Middelalderen , men blev positiv for Sandhedens Udvikling ; den beholdt dette positiv i nogle hundrede Aar og er nu igjen paa Veien til det Negative , forsaavidt som den af Theologerne eensidigt fastholdes som noget Fuldendt , der sætter Stolen før Døren til en videre Fremgang . Men klarest fremtræder dette i den saakaldte franskengelsk encyclopædistiske Philosophi , der især blev kaldt negativ . Det vilde føre altfor vidt at paapege de positive Resultater , som denne negative Philosophi har frembragt , oghvorledes den uafladelig virker ædsende paa Tidens bombastiske Udvæxter , medens den organiserende virker ind paa den jevne Udvikling . „ Naar man kjøber Hesten , følger Bidslet med " siger Ordsproget . Hvad der gjelder om Tidens Retninger , maa ogsaa gjelde om de Mænd , som arbeide i den . En Mand var positiv for 50 Aar siden og viser sig nu negativ , han er idag positiv og vore Efterkommere ville finde hans Virksomhed negativ . Mon det derfor ikke var bedst udenfor Mathematiken at opgive det hele Væsen af Positivitet og Negativitet , og finde paa Kategorier , der mere passende kunne finde sin Anvendelse paa fri og fornuftig Virksomhed ? Tilslut maa vi dog erkjende , at vi mangle den absolute Maalestok det er igrunden vel . Det Retteste bliver vel at være glad i Geniet , og ikke forgribe Historien i dens retfærdige Dom . Hvad nu Goldschmidts Virksomhed i Almindelighed angaar , da troer jeg , at han ganske godt har begrebet sin Tid , derom vidner blandt Andet den Yndest , hvori han staar . Geniet udtaler , hvad vi ikke ere os bevidste , men som fænger , naar det bliver fremlokket af vort Indre . Den , som ikke tiltaler os , er enten ufornuftig eller et Geni , der ikke forstaaes før om kortere eller længere Tid . Hvad der charakteriserer Nutiden , er vel i strengeste Forstand umuligt at sige ligesaa umuligt , som at løfte den Rullestol , hvori vi sidde : vi maa først være stegne ud af den . Man har sagt , at den er tvivlende , dog saaledes vilde jeg sige , at den tvivler paa sin egen Tvivl . Den synes at være en Svæven mellem Ja og Nei eller rettere Foreningen af begge Dele ; man er philosophisk-empirisk og lysvaagen-drommerisk . Under det dybe Alvor seer man Parodien lette Forhænget tilside , og under den lette Spøg hører man Alvorets dybe Klokketoner . Tiden har optaget alle de foregaaende Phraser i sig og ladet dem komme tilorde , dog saaledes , at de have tabt sin Charakteer og ere gangne over til noget Nyt ligesom Stoffene i en chemisk Proces . Jeg gaar videre med mine Synes , og kalder Tiden revolutionærreaktionær , poetisk-prosaisk og historisk-eventyrlig . I disse Træk ligger det paa engang Tiltrækkende og Frastødende , det Dæmoniske . De alvorlige og store Magter , der i sin Übøielighed før stode udenfor Livet paa en Maade , ere nu trukne ned i det . Man lader Historien , Religionen og de øvrige Videnskaber tage Sæde paa Sophaen ved Siden af sig ; og man konverserer gemytlig med dem , idet man erkjender , at det Værdige først bliver erkjendt for hvad det er naar det læmper sig efter vor Natur , ligesom Læreren , der alene da kan vinde sine Børns Kjærlighed og aabne deres bløde Gemyt for alt Godt og Adelt , naar han lader dem glemme , at han er Lærer . Den Tid er gudskelov for endel svunden , da Læreren satte sig i strunk Positur og thronede med sit Riis . Udygtigheden maa holde sine Lærlinge 10 Skridt fra Livet , men Dygtigheden trænger ikke til Sligt . Militæret troer endnu at maatte gjøre det ; derfor staar det som en Forstening fra en undergangen Verden . For med eet Ord at udtrykke Forskjellen mellem For og Nu vil jeg derfor sige , at Fortiden laa i militær Trældomsfrygt , medens Nutiden maa fole en sønlig . Først nu bliver jeg vaer , at jeg ved disse Træk har skildret min Opfatning af Goldschmidt . Det skulde være interessant at følge ham gjennem hans Nord og Syd og forsøge paa at levere gyldige Beviser for denne min Paastand . ( Forts . )