Theatret . Rosinis herlige Opera , Wilhelm Tell , gik afvigte Fredag ( 25 de April ) over Scenen . Skulde Udførelsen bedømmes fra et musikalsk Standpunkt , saa vilde vistnok Mangt og Meget være at indvende ; men det forekommer os dog som om en Præstation der udføres af Skuespillere og ikke af Sangere , hellerikke kan frembyde noget andet Hovedpunkt for Betragtningen , end det dramatiske ; og i saa Fald kunne vi ikke andet end finde Udførelsen tilfredsstillende . Især maa vi fremhæve Hr. Rasmussen ( Wilhelm Tell ) , og Jomfru Hansen ( hans Søn ) , der begge havde opfattet deres Roller med Varme og Inderlighed og hvis Spil var af stærk dramatisk Virkning . Det er ellers beklageligt at denne herlige Tonedigtning skal være knyttet til en saa middelmaadig Text , som denne i Sandhed er . Det Hele er nemlig sammenjasket af løsrevne Stumper fra Schillers Tragedie af samme Navn uden at det er lykkets Textforfatteren at tilveiebringe nogen tilstrækkelig Eenhed og Forbindelse mellem disse Fragmenter . Unægtelig er Musikkens Virkning herved for en stor Deel hæmmet ; det er jo saare naturligt at naar disse fyldige bølgende Melodier , hvori en Tonedigter har lagt sin hele Sjæls Indhold , desuagtet knyttes til en dramatisk Trivialitet , saa vil det ikke falde Tilskueren ind at lægge Mere i Musikken end hvad Texten udtaler og dette er sandelig lidet nok . Dette gjælder , som sagt , Texten som Eenhed betragtet ; det er imidlertid unægteligt at den har enkelte Steder af mægtigt gribende Virkning ; vi ville f . Ex . nævne Scenerne paa Rütli og i Altdorf . Decorationerne saavel som det øvrige Udstyr ere fortrinlige og gjøre Vedkommende al Ære . Igaar ( 2 den Mai ) gaves to gamle Stykker som man for længe siden skulde have anseet for døde og begravne . « Familien Richebourg , » er et af hine Stykker hvori den velbekjendte Franskhed i Moralbegrebet træder frem , vel ikke saae potenseret som Tilfældet er f . Ex . i « En Familiehemmelighed , » « Lises Halvstøvler » o . Fl . men dog stærkt nok til hos os at saare Manges ethiske og følgelig ogsaa deres æsthetiske Følelse . Ved at give Publikum Smag paa deslige Stykker vil man desuden unægtelig svække Sandsen for det Nationale , der nødvendigviis paa Scenen maa fremtræde uden den blændende Flitterstads , hvori de franske Forfattere vide at indhylle deres Værker . « En Hytte og hans Hjerte » har vel ikke det nysomtalte Stykkes ethiske men sikkerlig dets æsthætiske Feil . Forpagteren og Vertshuusholdersken ere aldeles uskjønne Figurer , og om deslige endog ikke mangle deres Originaler i det virkelige Liv , saa have de dog neppe nogen Berettigelse paa Scenen . Hverdagslivet har jo ogsaa sin Poesi , og skal det endelig fremstilles fra den krasse og prosaiske Side , saa maa det ialfald belyses af Ironiens Fakkel . Udførelsen af begge Stykker var god , navnlig maa vi fremhæve Hr. Jørgensen . Hvad Hr. Nielsen angaaer , ville vi henstille til ham , om han ikke kunde sætte GallerietsHerved forstaaer jeg naturligviis ikke blot 2 den Logerad , 1 ste Logerad , Parkettet og Parterret har desværre ogsaa sit Galleripublikum . Smag noget ud af Betragtning og have den gode Smag lidt mere for Øie ; En saadan Komik som den Hr. Nielsen igaar opvartede med er alt andet end komisk . Om Debutantinden Jomfru Osenbrocks Spil er ikke Meget at sige , hun forekom os noget eensformig og ubevægelig , endskjønt hun vistnok ikke er aldeles blottet for Talent . Klapperne ville vel heller ikke have deres Opinionsyttring fortolket som nogen Tilkjendegivelse af Bifald , men kun som en Protest mod den Pøbelagtighed , Enkelte gjorde sig skyldige i ved at pibe . Skuespillerinder ere dog paa andre Steder forskaanede for Sligt ; men Christianias Theaterpublikum har jo saamange Eiendommeligheder .