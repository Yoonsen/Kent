Theatret . „ Huldrens Hjem , " originalt Skuespil i tre Akter med Sange og Chor . Huldrens Hjem ! — der er unægtelig noget vist Hjemligt i denne Titel , noget vist Tiltalende , som efter alle rimelige Slutninger syntes at maatte sikre Stykket en varig Plads paa Repertoiret og i de Theaterbesøgendes Yndest ; men — Forfatteren spaar og Publikum raader , siger jo et gammelt Ordsprog , og saaledes gik det da ogsaa dennegang . Idet Tæppet gaar op , befinde vi os i en deilig Fjeldegn ; Baggrunden dannes af Fjelde fra Hardanger , foran disse sees lavere Aase fra Østlandet og i Forgrunden et pynteligt toetages Bondehuus , som gjennem hele Stykket benævnes « Hytten . » Denne toetages , rødmalede og tækkede Hytte tilhører Guttorm , Eieren af Søndre-Li , ham vi see siddende paa Bænken i sjællandsk Bondedragt , samtalende med Naboen , Arve fra Nordre-Li . « Ja , ja , » siger Arve , « min Søn skal nok faae sig en Gjente ; » og dette er jo ganske i sin Orden ; thi hvilken Fader tvivler vel paa , at hans Søn kan faae , hvilken Pige det skal være , og Guttorm har da hellerikke Noget herimod at indvende ; — men saa kommer den forbandede Klausel : « da opsiger jeg de Penge jeg har staaende i din Gaard , Guttorm ! og saa er du bragt til Betlerstaven ; altsaa , enten giver du din Datter , Astrid , til min Søn Halvor , eller ogsaa maa du gaae fra Gaard og Grund . » Her kunde man gjøre det Spørgsmaal , om det stemmer med Arves Charakteer at ville gifte sin Søn med en Pige , hvis Fader han eier med Hud og Haar ? Jeg er bange for , at dersom Forfatteren havde ladet Arve raade sig selv , saa havde han taget Pengene og derpaa seet sig om andetsteds efter en Svigerdatter , som medbragte en klækkelig Medgift . Men saa havde han jo ikke faaet noget med Huldrens Hjem at skaffe , — altsaa , det gik ikke an . Guttorm staar der nu , som vi see , i en slem Knibe ; det er , som man nok kan tænke sig , en slem Omstændighed at maatte gaae fra Gaard og Grund , og da der ingen anden Redning er , saa giver han endelig sit Minde , til Givtermaalet . Men nu kommer Helge , Guttorms Hustru til , — hun er et kraftigt Kvindfolk , som nok veed hvor Skabet skal staae ; hun vil paa ingen Maade vide Noget af det paatænkte Svogerskab , og Arve bortfjerner sig for at lade Ægtefolkene komme til Enighed . I den derpaa følgende Samtale oplyses man om , at Guttorms Fostersøn , Skoleholderen , bærer Kjærlighed til Astrid , og at hans Fader for ti Aar siden er bleven myrdet i Præstesætren , et afsidesliggende Sted , som Ingen siden den Tid har vovet at betræde og som benævnes Huldrens Hjem fordi Huldren af og til skal lade sig see deroppe . Nu kommer Astrid og Sigrid til , den sidste er en lille Skjelm ( det er hende , som ligger til Sæters i Riis ' s Idyl ) , derpaa indfinde Arve sig , ledsaget af Halvor , som vender tilbage fra en Byreise . Han er drukken og begynder strax paa sit Frieri til Astrid ; men Sigrid , der imidlertid har stillet sig i et Vindu i « Hyttens » øverste Stokværk , svarer ham i en Spottevise , hvorpaa Fader og Søn gaae fortørnede bort , truende med Hævn . Nu optræder Skoleholderen ; han anholder om Astrids Haand , men Gutorm , der er ængstet af Arves Trudsler , giver ham Afslag . Skoleholderen , der er forelsket , erklærer , at ingen Magt i Verden skal adskille ham fra den , han elsker , og Astrid , der ligeledes er forelsket , siger naturligviis det samme . Nu bryder Uveiret løs ; den Gamle lyser Forbandelsen over dem Begge og forbyder dem , nogensinde mere at komme for hans Øine , hvorpaa han gaar til Sengs ( det er nemlig langt paa Aftenen ) . For Skolemesteren og Astrid er der naturligviis ikke længere noget Hjem ; han maa derfor see sig om efter et andet Sted , hvor han kan undervise hende i Kjærlighedens ABC , og man seer dem begge stige op ad Fjeldet i Baggrunden , idet Tæppet falder og første Akt dermed er forbi . I anden Akt have vi samme Scene for os ; vi maae nu tænke os 4 Uger forløbne siden Tæppet gik ned . Guttorm , som vi sidst forlod , i meget slet Humør , sidder nu nok saa gemytlig mellem Familie og Naboer ude paa Tunet ; thi det er just Jonsokskvæld iaften . Sæterpigerne , som vi i første Akt saa dragende tilfjelds , ere nu pludselig komne tilbage , endskjøndt det som sagt endnu kun er Midtsommer ; nu ja , Sæterpiger ere jo ogsaa altfor poetiske Væsner til at ikke en Forfatter skulde fristes til at haandtere dem med poetisk Licents . Snart ordne Grupperne sig og en national Ballet ( ogsaa kaldet « Springedands » ) gives tilbedste , derpaa følger en national Stevkamp og efterat Aftenen saaledes er tilbragt i Fryd og Gammen , bryder man op og Enhver gaar til Sit . Nedad Bjergene i den fjerne Baggrund stiger nu Skolemesteren som Veiviser for en ung Student , der er paa en Fodvandring mellem Fjeldene og som Skolemesteren nu skal anvise Natteherberge i Guttorms Hytte . Skolemesteren er , som vi vide , forjaget fra sit Fosterhjem og tør ikke for Alt i Verden komme for sin Pleiefaders Øine ; ikke desto mindre sætter han sig ganske ugeneret paa en Bænk udenfor Hytten , passiarende med Studenten , som gjør Publikum opmærksom paa , at hans Veiviser ikke er som andre Skolemestere , men at man ikke skal bryde sig derom ; thi at der gives Skolemestere som denne , det kan man nu selv overbevise sig om . Skolemesteren giver derpaa sin Historie tilbedste og ytrer Formodning om , at Arve og Halvor ere hans Faders Mordere . Denne Meddelelse griber Studenten med Begjærlighed , han er Jurist og har stor Lyst til her at gjøre sit Prøvestykke . Efterat denne Sag er aftalt , begiver Skolemesteren sig bort og Studenten gaar endnu en Tidlang frem og tilbage i den deilige Aften for at indaande den forfriskende Luft , der vifter ham imøde fra Bagtæppets Fjelde . Nu træder Sigrid ud af Laavedøren med et Vandspand i Haanden . Derinde have Pigerne , som Skik og Brug er om Jonsokskvælden , tre Gange gaaet baglænds rundt Karret og derpaa steget ned i Vandet for at faae deres tilkommende Kjærester at see . Det samme Experiment har naturligviis ogsaa lille Sigrid Lyst til at foretage ; men derinde paa Laaven ? — nei , fy ! der er det altfor mørkt ; herude maa det være . Uden at bemærke Studenten sætter hun altsaa Spandet under et Træ , bag hvilket han har stillet sig , og begynder sin skjæbnesvangre Vandring ; — skal hun vove at see i Spandet eller ikke , — jo , et kraftigt Tiltag , og hvad seer hun ? et smilende Ansigt vinker hende imøde nede fra Bunden . Hvilken Overraskelse ? strax efter kommer Studenten frem og nu er da Overraskelsen endnu større . Sigrid tænker naturligviis først paa Troldskab , men et kraftigt Kys overbeviser hende snart om , at hun har at gjøre med et Menneske af Kjød og Blod — Alt er nu godt og vel mellem dem , men saa kommer Halvor , og strax opstaar der Mundhuggeri mellem ham og Studenten . Den Sidste leder Talen hen paa Skolemesterens Fader og bestyrkes mere og mere i Formodningen om at Halvor er Morderen , hvorfor han ogsaa omsider ligefrem beskylder ham . Halvor gaar med Trudsler om Hævn og Studenten ledsager Sigrid ind i Hytten . Nu følger en Scene mellem Skolemesteren og Helge , hvori man oplyses om at Astrid , hvem hele Bygden troer død , opholder sig paa et skjult Sted , hvorfra hun ikke tør vende tilbage forinden Gutorms haarde Sind er formildet ; men dertil er der ingen Udsigt , — han raser endnu lige vildt og tilskriver Haugafolket og de Underjordiske alle sine Viderværdigheder . Helge finder det derfor nødvendigt at sætte ham paa den haardeste Prøve ved selv at forlade ham og begive sig op til Datterens Skjulested ; dette iværksættes ogsaa ; hun og Skolemesteren stige op ad Fjeldet i Baggrunden , og hermed er anden Akt tilende . Tredie Akt begynder med forfærdeligt Spektakel ; Bønder og Bondepiger have forsamlet sig med Trommer , Bjælder , Horn og allehaande lydende Instrumenter for efter gammel Skik at mane Helge og Astrid ud af Haugafolkets Kløer , thi efter Helges Forsvinden er Mistanken falden paa disse , og nu gaar Toget for sig til Præstesætren . Arve og Halvor ere derpaa skjulte Vidner til en Samtale mellem Studenten og Skolemesteren ; den Første af disse ytrer , at han nu er paa det Rene angaaende Mordet , og at han , saasnart han har undersøgt Stedet , hvor det foregik , vil skride til Retsforfølgelse mod Morderne . For disse er der altsaa ingen Tid at spilde , det gjælder at være den første paa Pladsen deroppe og da , mener Halvor , skal hans gode afgjøre Sagen . Arve gjør Indvendinger , men forgjæves ; han maa give efter og Begge ile afsted . Nu optræder Gutorm , der er dybt rystet ved Helges Forsvinden ; Præsten , der ledsager ham , bebreider ham i strenge Ord hans Adfærd mod Astrid , om hvem det nu viser sig , at hun ikke er Guttorms Datter , men , ligesom i de tydske Romaner , bragt ham af en gammel Jæger , der tilligemed Barnet efterlod en klækkelig Sum Penge og derpaa gik sin Vei uden at Nogen vidste , hvorfra han kom eller hvorhen han gik . Præsten erklærer Astrid for sin Broderdatter og fordrer hende tilbage af Gutorm ; denne er sønderknust , men Præsten byder ham at følge sig , Alt skal endnu blive godt . Scenen henflyttes derpaa til Præstesætren , et øde Sted mellem Klipper og Skove . I Baggrunden see vi en Hytte ( dog kun paa een Etage , samt uden Paneling ) . Arve og Halvor komme ind , den Første bevæbnet med Gevær ; fra den modsatte Side nærme Skolemesteren og Studenten sig ; — Halvor er rasende , han vil skyde dem begge ned , Arve træder imellem for at forhindre det ; i samme Øieblik aabnes Hyttedøren i Baggrunden og en deilig Kvindeskikkelse viser sig med Brudekrone paa Hovedet , hvorefter Døren atter lukkes . « Huldra ! » raaber Halvor forfærdet . Geværet gaar af og Arve styrter til Jorden , dræbt af Sønnens Skud . Nu opstaar Forvirring og Larm ; Halvor , der har dræbt sin Fader paa samme Sted , som denne tvang ham til at deltage i den første Udaad , seer heri Skjæbnens hævnende Arm og styrter sig i Fossen , der bruser udover Klipperne i Nærheden . Præsten og Guttorm komme nu ogsaa til , Hr. Hagen bæres ud af Statisterne og atter aabnes Døren til Huldrens gaadefulde Hjem . Derinde staar Astrid i Bryllupsdragt og Helge ved hendes Side . Almindelig Glæde og Forbauselse . Den lykkelige Guttorm har naturligviis ikke længer Noget at indvende mod Forbindelsen mellem Skolemesteren og Astrid , ( hvilket da hellerikke vilde have nyttet , eftersom Præsten allerede i Hemmelighed har viet dem . ) Studenten siger , at han vil bygge og boe heroppe i Bygden , og herover bliver Sigrid uendelig glad , endskjønt hun ikke selv veed hvorfor ; derpaa overkommer der Studenten en pludselig Lyst til at drikke en Skaal ; man skaffer ham altsaa et Glas , og nu istemmer han Sangen : « For Norge , Kjæmpers Fødeland ! » Snart synger den hele Forsamling med og under et trefoldigt Hurra falder Tæppet . Dette er det hovedsagelige Indhold af det nationale Skuespil , « Huldrens Hjem . » Man behøver ikke at gaae dybt i Sagen for at bemærke , at det Nationale kun er noget Udenpaahængt , som ingenlunde berører Stykkets Grundvæsen . Til denne nationale Flitterstads maa henregnes Stevkampen , Springdandsen , Skjældsordene og Dialektudtrykkene , som vel kunne blænde den Ubefæstede , men som for den kritiske Undersøgelse vise sig i al sin Tomhed og Kjærneløshed ; thi hvad er det vel , som denne Skal indeslutter ? Et Sujet , der er intet mindre end nationalt ; eller hører det maaskee til vort Folkeliv , at gamle Jægre drage om paa Bøndergaardene , efterladende sig smaa Pigebørn , som derpaa efter 16 — 18 Aars Forløb kræves tilbage af den rette EiermandMan tilgive Ordet « Eiermand , » thi Præsten siger jo , at Astrid er hans Broderdatter , — men med al Respekt for den værdige Præstemand maa jeg tilstaae at jeg har ham høiligen mistænkt for at have været en stor Strik i sine yngre Dage , og at Pigebarnet saaledes er ham nærmere beslægtet , end han ligefrem vil vedgaae . . Ligesaa unational er den hemmelige Vielse , samt Præstens Experimenter med at prøve og styrke Gutorm i Tro og Kristendom . Vor nationale dramatiske Literatur staar derfor ligesaa langt tilbage nu som før Opførelsen af « Huldrens Hjem . » Og anderledes vil det heller ikke blive , saalænge Forfatterne ikke forstaae at skjelne Virkelighedens Fordringer fra Kunstens , saalænge de ikke besidde Smag nok til at afslibe de raa Kanter af Virkeligheden , forinden den , reproduseret som Digterværk , indfattes i Kunstens Ramme . Og da ville de ogsaa begribe , at det Nationale i Kunsten ingenlunde fremmes ved en smaalig Kopieren af Scener fra Hverdagslivet ; da ville de indsee , at den nationale Forfatter er den , der forstaar at meddele sit Værk hiin Grundtone , der klinger os imøde fra Fjeld og Dal , fra Li og Strand , men fremfor Alt fra vort eget Indre .