— Brændeviinsloven har atter i denne Uge været Gjenstand for Thingets Granskninger , og denne „ Guds Gave " , som Høgh siger , har hellerikke her undladt at ytre sin fordærvelige og charakteristiske Virkning at vække Splid og Uenighed mellem de bedste Venner . Saaledes ere Schweigaard og Motzfeldt komne i Haar sammen , og ligedan er det gaaet mange andre brave Kjæmpere . Bersærken Lerche lod sig naturligviis ikke nøie med den Blodsudgydelse , hvortil Debatterne i Thinget kunde give Anledning , og han maatte derfor søge sig en videre Tumleplads . Lerche er ligesom Angantyr og hans Brødre , der , naar de ikke fandt Mennesker nok at slaae ihjæl , begave sig ind i de mørke Skove , hvor de sloges med Træer og Stene . Dennegang bleve de ulykkelige Brændeviinskontrollører Gjenstand for hans vilde Rasen , og det var altsaa dem han tilkastede Stridshandsken . Selv aabnede han naturligviis Feldttoget og rykkede i Marken med en Avantgarde paa „ hundrede Fakta , " hvilke han dog , som en forsigtig General , forskandsede saaledes , at Fienden ikke kunde komme dem paa Livet . Som Bannerfører for Brændeviinskontrollørernes Hærskarer optraadte Ulr . Stang , han besidder ustridigen et vist krigersk Talent , men da det er al Rimelighed for , at paa det Territorium Krigen for Øieblikket føres , det grove Skyts vil være af afgjørende Indflydelse , saa indsees det lettelig , at Lerche maa gaae af med Seiren . Rigtignok ere adskillige af de „ faktiske " Tropper opkaprede og afbevæbnede af „ de vilde Dyr " * ) ; men det vil vel ikke hjælpe stort ; thi Enhver , der kjender den tapre Mand Lerche veed jo , at han i dette Kapitel , ligerviis som * ) Et Øgenavn , som de Lerchiske have givet Kontrollørhærene , ligesom Tydskerne i sidste Krig kaldte de Danske „ Schafskopfe , " „ dumme Dänen " o . s . v. , paa samme Maade pleiede allerede de homeriske Helte at opmande sig . Pompejus , blot behøver at stampe i Jorden for at fremkalde Legioner . Vi skulle imidlertid med stadig Interesse følge Krigsoperationerne og ikke forsømme at give vore Læsere Underretning desangaaende ; da vi ere Politikere , kunne vi naturligviis ikke paa Forhaand give os af med at afgjøre , paa hvis Side Retten er , kun saameget kunne vi sige , at vi ganske hylde den gamle Sætning : „ det Rette seirer tilsidst , " og det er saaledes en Selvfølge , at vi , naar Tiden kommer , ville vide at yde det Seirende den tilbørlige Anerkjendelse af dets ubestridelige Ret ; — thi , vi ere som sagt Politikere .