Jeg havde nær glemt en vigtig Sag , der gik forud for den sexiske , nemlig Regjeringens Proposition om Anvendelsen af Bygdemagazinernes Fond til Hesteavlens Opkomst . Til Hesteavlens Opkomst ? spørger man. Ja , ret saa ! Regjeringen er ikke saa uvittig endda , som Mange maaskee tænke . Naar den seer , at Alt , hvad den gjør , endelig skal være ravruskende galt , vil den til en Afvexling forsøge sig i Ironien paa sine gamle Dage . Den har udentvivl tænkt , at det var for en Gangs Skyld bedst at gjøre et Forslag , som Enhver , der var kjendt i dets Laboratorium , maatte tage og føle paa var ironiskt — thi saa urimeligt kunde Spranget imellem det omhandlede Fonds øiemed og Anvendelsen synes . Men nei , nogle af dens Fanebærere toge dette saavelsom andre Forslag for fuldt Alvor og gik i Ilden for det . Den Ene talte længe og smukt om Hestenes velbekjendte Ædelhed , * ) der qvalifiserede hine Skabninger til det foreslaaede Stipendium for at uddanne sig . En anden talede gribende om det omhandlede Fonds Hensigt og viste , at da en Legatstifter blot havde spillet Gavmild for at faae sig en Titel , var det ham altsaa det Samme , hvortil denne Afgift paa Rangsygen til Syvende og Sidst benyttedes . Om dette Ræsonement saa lige holder Stik , er dog tvivlsomt . Vel maa man indrømme , at Legatstifteren efter hiin Oplysning ikke har havt et saa bestemt øiemed med sin Stif * ) Jeg tør ikke bruge Adelighed , da det vilde være grundlovstridigt . Det er Araberne forbeboldt at have en Heste-adel , hvis Stamtræer optegnes og gjemmes , saa at man ofte kan vide en Hests Tipoldefader , medens mangen herlig Mands Oprindelse og Bedrifter er skjult i Mørke . telse som Andre , der f . Ex . bestemme i Statuterne , at deres Slægtninger skulle fortrinsviis være berettigede til at erholde Understøttelse . Men man har dog endda ikke derved afvist den Tanke , der nødvendigviis maa paatrænge sig En , at Stifteren af Legatet her vilde , at det skulde anvendes i et folkeligt øiemed og ikke til Heste . Maaskee har Thinget i sit stille Sind tænkt det Samme , siden Propositionen faldt saa forsvarlig igjennem . Men under Debatterne var der nu , foruden Lerches fornuftige Forslag om Anvendelsen af Fondets Renter til Understøttelse for Trængende i Misvæxtstider , fremkommet flere saavel nye Forslag som Modifikationsforslag , Noget , man i denne Sag kunde vente sig ; thi Enhver vil vist have bemærket , at det er de forholdsviis ubetydeligste Sager , som optage mest Tid i Thinget , fordi de ubetydeligste Hoveder ogsaa kunne raade med dem — og hvorfor skulle de da sidde der som Nummer Nix , uden ogsaa at give Prøver paa Projekt- og Snakketalent ? Man seer derimod sjelden Thingets bedste Hoveder at holde lange Taler for eller mod en Sag , naar hver Tale koster Staten langt mere , end den Indtægt eller Udgift , der spørges om . En Undtagelse herfra skeer der naturligviis , naar der er Tale om et Princip , hvor Analogier senere kunde lede ganske paa Vildstraa . Hvad nu da Anvendelsen af de forholdsviis ubetydelige Renter af Fondet angik , fandt de Fleste det bedst , blot at fatte Beslutning for næste Budgettermin og lade Regjeringen imidlertid spekulere paa at udfinde et rimeligt Brug for Fondets Renter . Denne Beslutning fattede vistnok ikke Thinget for , naar det næste Gang samles , at have den samme Sag at tale om , men maaskee snarere , fordi det havde fattet Regjeringens Ironi og syntes , at det vilde være mosomt at see flere Prøver i et Genre , der fordrer mere Aand for at blive til Noget , end den maaskee antages at besidde . P.