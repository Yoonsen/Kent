Man bør betids øve sig i at sidde fast i Sadlen : der mumles om Strid , om Fimbulvinterstrid . Journalistikens Surt ruster sig — ikke til Things men til Kamp . Fra Morgenens Lande seer jeg allerede hans Jutunhær at stœvne frem med Oppositionstrœets Blade , stukne paa Spydstager , som Faner . Heimdall støder saa fortvivlet i sit Posthorn , at han segner baglænds ned af den Bro , der forbinder Folkevidstheden med Herskerborgen . Gudebroen brister under de Stormendes spigerslagne Sko . Drammens løsslupne Fenris stævner frem som Frivillig og sluger Odin , Asgaards gamle Sorenskriver ; forgjæves søger Guden at værge sig med de Gaader , som han engang , forklædt som Jøtun , har fremsat og løst til Thinge , — forgjœves spørger han , som han fordum spurgte Vafthrudner : „ Hvad hviskede udenlandske Magter Regjeringen i øret , dengang den lagde Harro paa Dampskibet ? " — Den lille Borgemester Thor , der nu gjælder for en stor Gud , stævner frem mod Journalistikens Midgardsorm , der er ganske bedækket med Haandværksskildt . Guden er endnu søvnig af den Færd , han nylig paatog sig , der han steg ned til Dværgene , som bære Fjeldets dryppende Metal frem for Dagslyset . Thor faar vel Bugt med sin Fiende , men besprudlet af Edder kan han neppe gaae ni Skridt , inden han brister — thi han er en tyk Mand . Marineminister Tyr og den løsslupne Fredriksværns Garm dræbe hinanden . Den dødsige Frey dør , saasnart han hører Surt skraale : „ Næringsveienes Misbrug ! " Gudernes Høiesteretsadvokat Vidar , der har været virksom men taus , for ikke at besmitte sine Læber med vanlig Dumhed , splitter Fenrisulvens Gab med den Jernsko , hvorpaa han har lappet Oppositionens afsatte Synder .