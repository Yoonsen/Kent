Hvor det dog er et svært Sjou at ride sin politiske Rosinante i fjorten Dage i et Væk ! Det er saa sjoueragtigt , at det næsten kunde slaae ind i Storbladstheaterkritikernes Fag . Jeg skulde idag virkelig ikke have redet , men siddet hjemme paa mit Kammer i fromme Betragtninger , hvis ikke adskillige Jertegn — foruden mit sidste Syn — havde bevæget mig til at holde mig fremdeles paa Hesten , for at jeg kunde holde Skridt eller Galop med Tiden og fægte paa Journalist-viis , naar mine egne „ Grundsætninger tillade mig " at udgyde politiskt Blod . Hestehjælp er bleven aldeles nødvendig i en saa arbeidsmæssig og „ ubrøit " Tid som vor , hvis man skal kunne flygte med et Seiers-trompetstød , hvor man ikke kan forsvare sig , eller i Nøden bruge Graasteen og andet Skyts , som nu ingen civiliseret Nation betjener sig af i Striden . Flere Tegn tyde hen paa , at Postens bekvemme Skyts og Proviant er gaaet op , inden Beleiringens Tid kom mer . Ligesom Æneas kastede Honningkagebider i Svælget paa den strenge , bevogtende Cerberus , der han steg ned i Underverdenen , saaledes kaster nu Posten den for Ministerialismen farlige hundrehovede Cerberus mangen lækker Bid af Citater og juridiske Haarkløverier i Munden , for at den skal glemme den harro-harringske Sag og sænke sine hundrede Halse , af hvilke dog mindst Halvparten hidtil har holdt sig stiv trods alskens Mundgodt . Men nu er Intet umuligt for Posten ; den vilde endog finde det besynderligt , om den ikke ganske letvindt skulde kunne trænge ind i Frihedens Helligdom , medens saa mange af dens foregivne Marchandisere uhindrede handle og støie i dens Forgaard . — Forøvrigt er vel Posten ved det bedste Mod endnu , da der er Haab om , at Kongen vil lœgge et godt Ord i Retten for dens betrængte Sønner , saasnart han kommer .