Et Charakteertræk af Storthinget . De uhyggelige Stagnationsprinciper , som paa en saa beklagelig Maade udtalte sig i Sagen om Landbrugsseminariers Oprettelse , gjorde sig atter igaar gjældende i Thinget i Anledning af Regjeringens Proposition til Bevilgelse af omtrent 2000 Spd . til Sælbo Skolelærerseminarium , i hvilken Sum der var indbefattet 100 Spd . som Tillæg i den anden Lærers Gage . Kommiteen havde indstillet , at denne Proposition skulde bifaldes dog med Undtagelse af de 100 Spd . som Gageforøgelse for Læreren . Soelberg optog den kongelige Proposition , idet han oplyste , at vedkommende Lærer , der er theologisk Kandidat og i en Række af Aar har fungeret paa sin Post , er en særdeles duelig og virksom Mand , har gjort sig Skolelærerunderviisningen til Livsopgave og hævet Sælbo Skolelærerseminarium til en forhen ukjendt Høide ; endvidere at han under sin Virken som Lærer beviisligen havde tilsat adskilligt af sin Formue , da hans nuhavende Løn var utilstrækkelig til at underholde en talrig Familie paa et saa dyrt Levested som Sælbo . Smukt og kraftigt talede Præsten Dahl gjentagne Gange i samme Retning . Sognepræst Sverdrup derimod forsvarede Kommiteens Indstilling , idet han yttrede , at man ved Reguleringen af Seminarielærernes Gager havde fulgt et bestemt Princip , hvilket man for Konsekventsernes Skyld ikke vovede at overskride ; endvidre frygtede han for , at man ved at forøge Lærernes Lønninger vilde hæve Seminarierne formeget og Seminaristerne vilde faae formegen Dannelse , hvorved de bleve uskikkede til deres Kald som Almueskolelærere . Dette , meente han , var allerede nu for en stor Del Tilfældet . Mærkeligt er det at en Mand , som Harbitz , kunde udtale sig i samme Aand ; at derimod Lie og flere Lignende gjorde det , kan naturligviis ikke forundre Nogen ; Gageforøgelsen blev hellerikke bevilget . Det er altsaa formegen Dannelse Sognepræst Sverdrup befrygter hos Seminaristerne ! Begrebet „ formeget " er naturligviis noget Relativt og Sognepræstens Fordringer til Dannelsen maa visselig være meget beskedne . Vistnok forholder det sig ofte saa , at den dannede Seminarist ikke altid føler sig saa ganske hjemlig i det Kald , hvori han skal virke ; men ligger da Skylden hertil i nogen overdreven Uddannelse ? Mon den ikke meget mere skulde være at søge i de under al Maade tarvelige Kaar , som Kommunerne tilbyde deres Lærere , og i alle de Vanskeligheder , som Uvidenhed og Fordomme opstille paa deres Vei ? Forøvrigt maa det være en ganske egen Logik Sognepræsten betjener sig af , naar han siger , at Forøgelse i Lærerens Gage vilde medføre , at Seminaristerne bleve mere end tilbørligt uddannede . Det er jo dog ikke Meningen , at udvide den for Underviisningen lagte Plan , fordi Lærerens Gage forøges ; — eller frygter maaskee Sognepræsten for , at Læreren , ved at sikres et sorgfrit Udkomme , saaledes vil sættes i Stand til , mere udelukkende end nu , at røgte sit Hverv , og derved vække en i Sognepræstens Øine skadelig Dannelse blandt Seminaristerne ? Komitteens Indstilling blev , som sagt , bifaldt , Sverdrups Anskuelser deltes altsaa af Majoriteten , — sandelig ikke et uværdigt Bidrag til nærværende Storthings Charakteristik !