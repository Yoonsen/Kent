Det er en besynderlig Bemærkning , man har gjort ved min „ apokalyptiske Farce . „ Det Hele er jo Digt og Tant , " siger man , „ thi hvorledes skulde en Redaktør komme op i Himlen ? " Hvor ubehageligt det end er at omtale sin egen Slægt , maa jeg dog hertil gjøre etpar Bemærkninger . Redaktøren var ikke død men livs-levende . Jeg har derfor ikke i min Farce sagt , at Redaktører efter Døden just komme tilhimmels . Skal man troe de mange Visionærer i den sidste Tid ( f . Ex . de valderske ) gaar det til i Himmelen som paa Jorden : man faar see meget Herligt og Stort , som man aldrig faaé noget Godt af , men hvorom man blot kan skrive Korrespondentartikler til — Misundelsen . Endvidere har jeg ikke derved sagt , at Redaktører ialmindelighed komme op i Himlen , om jeg end lader en af Smaabladsredaktørerne see sig lidt omkring deroppe ; thi man maa betænke , at disse somoftest ikke have Fjerdeparten af det Spalte-viskerum at synde i , som deres Kollegaer herinde . Endelig maa man erindre , at det ikke var nogen saadan veritabel Himmel , som Ramus siger , en Kanonkugle , udskudt fra Fæstningen , ikke kan naae i 6000 Aar , men blot en Civilisations Himmel , der neppe kan ligge over Luftkredsen , hvor langt mod Syd den end er ; og hvorfor skulde da en Redaktør , der gjør saamange Opdagelser i Experimentalpolitiken , ikke engang imellem ogsaa kunne slumpe til at finde noget Nyt i Geographien .