Literaturskizzer . " Det unge Tydskland " - Heinrich Heine . I. Ligesom den franske Revolution henimod Slutningen af det forrige Aarhundrede nedbrød Politikens gamle Former , saaledes nedbrød Romantiken Literaturens hundredaarige piinlige Formvæsen og fremkaldte grundny Anskuelser om Videnskab og Poesi . Klassicitetens Enevælde blev brudt . Ludw . Tieck og begge Schlegel ' er opstillede imod den Folkeaandens livfulde Produktioner , Viser , Sagn og Eventyr , og Middelalderens Ridderliv med dens Tro , Kjærlighed og Ære . De gjengave Folket , hvad der tilhørte det , hine hjertelige af Humor og Ironi gjennemvævede Produktioner ; og de tilbøde det ogsaa rige Skatte , som det endnu aldrig havde kjendt : Østerlændernes glødende Eventyr og Nordboernes storartede Sagaer ligesaavelsom Spaniernes og Englændernes mesterlige Digterværker gjorde de tilgjængelige for Folket . Men Alt hvad de frembøde , skulde være en Blanding af Vidunderligt og Hemmelighedsfuldt , Stort og Ophøiet , og Folket , der i de langvarige piinligstive Literaturforholde havde gabet og kjedet sig som en ærlig Borgermand i en Hofsal , Folket hengav sig nu aldeles til Nydelsen af de nyopdagede rige Skatte . Det var ikke blot i Folkets egne Produktioner , de saakaldte Folkebøger , Till Uglspeil , Doktor Faust , den skjønne Melusine o . s . v. , at det opdagede en med det selv beslægtet Aand , men ogsaa i de ældre Tiders hidtil ukjendte Mesterværker . Dante , Calderon og Shakspeare maatte , hvor høipoetisk og dunkelt Meget hos dem end er , tiltale langt anderledes end en Virgil , en Racine , en Opitz . Hos hine er der Natur og Følelse , hos disse Unatur og Kunst ; hos hine Humor og Ironi , hos disse bred Lærdom og moralske høittonende Phraser ; hos hine en gemytlig Fortrolighed med Folket , en Dukken-ned imellem det , , hos disse en aristokratisk Fornemhed og Overseen af det . Hertil kommer endnu et Moment i Romantiken , der fremfor den franske rationalistiske Modeliteratur især maatte tiltale de gemytlig-dybe Tydskere . Det var hiin Middelalderens kristelige Hengivenhed , hiin ridderlige Leven og Døen for Troen . Men med denne Religiøsitet fulgte desværre ogsaa den middelalderske Mystik og Sandselighed . Begge vare for inderligt sammenvoxede med de Livsforholde , der skulde kaldes tillive igjen , til at Romantikerne enten skulde kunne eller ville udelukke dem . Følgen heraf vare mange religiøse og politiske Forvildelser . Den protestantiske Kirke var for simpel , for ceremoniløs til at ægte Romantikere som Fred . Schlegel , Ad . Müller , Zach . Werner og Brentano skulde kunne finde sig hjemme i den . De maatte have noget Pompøst , Noget , der tiltalede Sandserne , og derfor gik de over til Katholicismen ! Fyrsterne vare ogsaa , saaledes som Revolutionsideerne efterlode dem , altfor spidsborgelige eller rettere for menneskelige for de gode Romantikere , der havde levet sig ind i Korstogskongernes Telte og de østerlandske Kalifers Gemakker , hvor Alt faldt paa sit Ansigt for Thronen . Der vilde ikke Fyrster , skabte af Folket , men østerlandske Despoter til for at fyldestgjøre deres middealderske Begreber om det det almægtige Kongevælde . Mange , og deriblandt fornemmelig Schlegel , kunde nok ogsaa finde sin Fordel ved saaledes at værne om Monarchiets traditionelle Værdighed . — Forresten vare de ældre Romantikere lidet politiske ; de satte sig vel den Opgave at tilveiebringe Eenhed mellem Poesien og Livet , og , forsaavidt Troen og Politiken tillige udgjorde Endel af Livet , skulde de da ogsaa forsones med Poesien . Men Politiken var dog idetheletaget for tør til at de phantasiske Romantikere skulde kunne kaste sig paa den med den Iver , som Opnaaelsen af den paatænkte Eenhed fordrede . Dette var forbeholdt en ny Skole af Romantikere , nemlig „ det unge Tydskland . " Da Julirevolutionen udbrød og Restaurationens Kvalme var fordreven , vaagnede Saint-Simons Ideer ligesom paany af Dvale og henreve Gemytterne ; man tænkte og talte uophørlig om social Liighed og Emancipation . Den genialeste blandt dem , som skrev derom , var Romanforfattersken Dudevant ( pseudonym George Sand ) der til al anden Liighed og Frihed ogsaa lagde frit Egteskab . Disse Liigheds- og Frihedsideer grebe mange talentfulde unge Tydskere med Begeistring og Varme . De følte sig kaldede til at skride ind i de literære og politiske Forholde , for at forene Poesien med Politiken og danne et frit og lyksaligt nyt Tydskland * ) . De hengave sig til Undersøgelser af „ hvad Tydskland kunde være , naar det var frit og enigt , og hvad det nu var i sin Ufrihed . " Tydsklands talrige Despoter vare dog ingen Yndere af deslige Undersøgelser . Naar de „ unge * ) Skolen fik tilfeldigvis sit Navn deraf , at Kritikeren Wienbarg dedicerte sine i 1834 udgivne „ Aesthetische Feldzüge " ( Forelæsninger , holdte ved Kiels Universitet ) til den tydske Ungdom , hvem han tiltalte som det „ junge Deutschland . " Sværmere " kom ind paa Politikens Gebet , maatte de itide see til at standse dem . Hertil kom ogsaa Beskyldningen for at gaae Sædeligheden og Religionen for nær . Ungtydskerne kjæmpede , som de selv sagde , mod Philisteriet , hvor det fandtes , baade i Literaturen og i de sociale Forholde . Men Sandselighedens Berettigelse og Materialismens Forherligelse , saaledes som allerede Fr . Schlegel havde prædiket den i sin berygtede „ Lucinde " , var dog altfor aabenbar , omendskjønt den ikke gik saavidt som den talentfulde , men partiske Wolfg . Menzel vil . Ungtydskerne beholdt Romantikens hele Sandselighed , derimod ombyttede de dens religiøse Andægtighed med Politiken og dens Mysticisme med kritisk Philosophi eller rettere Philosophemer * ) . De bekjendte sig til George Sands Ideer om Egteskabet . „ De vilde " , som Hillebrand siger , „ Kvindens Frihed for med fri Lyst at kunne bevæge sig i Kvindelighedens Rige . " De vilde ikke vide af Egteskabet , hiin saa bestemte Socialskranke imod Kjærlighedens absolute Naturret . Dog strede de neppe for Kvindens Frihed og Emancipation blot for deres egen Sandseligheds Skyld , men fordi det hørte med som et nødvendigt Led i deres ny , paa Friheden hvilende Statssystem . Mere beføiet var Klagen over deres Angreb paa Kristendommen . K. Gutzkows Roman „ Wally " var af en reen antikristelig Tendents . Da Menzel i sit Literaturblad havde forkyndt dette * ) blev Forfatteren af den badenske Hofret domt til tre Maaneders Fængsel „ for sin foragtelige Fremstilling af de kristelige Religionsselstaber . " Det blev dog ikke blot med denne ene Ungtydskers Forfølgelse og Afstraffelse . I December 1835 udtalte Forbundsdagen sin Fordømmelsesdom over det hele „ unge Tydskland , " idet den charakteriserer det som „ en literær Skole , hvis Bestræbelser aabenbar gaae ud paa , i belletristiske , for alle Klasser af Læsere tilgjængelige Skrifter , paa den frækkeste Maade at angribe den kristelige Re * ) Romantikerne havde ogsaa Philosopher , ihvorvel poetiske , i sin Midte , f . Er . Schelling og Fichte . * ) Menzel , hiin blindt-stormende Gammel-tydsker , der sætter Goethe lidet over Harro-Harring , har altid været en ivrig Bekjæmper af det unge Tydskland og især af Gutzkow . Han fik endog udvirket et Forbud mod en af ham blot paatænkt stor politisk Tidende ! ligion , at nedværdige de bestaaende Samfundsforholde og forstyrre al Tugt og Sædelighed . " H. Heine , som vi siden nærmere skulle omtale , havde vistnok ved sine Skrifter havt en afgjort Indflydelse paa det unge Tydskland og kanskee ogsaa nærmest foranlediget Samfundets Stiftelse , men han havde ikke været med blandt Stifterne ; ikke destomindre blev han rammet af Forbundsdagens Aktserklæring : ikke alene de Skrifter , han allerede havde udgivet , men ogsaa de Skrifter , han senere maatte udgive , bleve forbudne . Heine svarede fra Paris af : man havde dømt ham , uden at have givet ham Anledning til at forsvare sig ; „ saaledes havde det hellige romerske Rige , i hvis Sted det tydske Forbund var traadt , ikke handlet mod Luther . " Den Straf og Forviisning , som rammede Stifterne af det unge Tydskland , kan godt betragtes som et haandgribeligt Beviis paa Tydsklands Despotisme . Havde de end feilet i Meget og bragt mange umodne Ideer til Torvs , saa havde de ogsaa med Frimodighed og Sandhedskjærlighed fremhævet meget Grundraaddent og Forkasteligt baade i Politiken og Kulturen , og udentvivl gavnet langt mere end skadet .