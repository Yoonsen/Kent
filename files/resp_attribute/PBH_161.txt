Literaturskizzer . „ Det unge Tydskland " - Heinrich Heine . IV . Efterat vi nu udførligere have omtalt tvende Mænd , hos hvem de Emancipationsideer , som fremkaldte „ det unge Tydskland " , først opstode , kunne vi fatte os kortere om Partiets egentlige Deltagere , Wienbarg , Laube , Kühne , Theod . Mundt og Gutzkow , især da ingen af disse indtager en saa vigtig Stilling i Literaturen som hine Forløbere . Ligesom Romantikerne dele Ungtydskerne sig i tvende Afdelinger , den kritiske og den produktive ; men de skjælne sig her igjen fra Romantikerne derved , at de Samme fordetmeste baade ere de rastløseste Kritikere og de utrætteligste selvproducerende Forfattere . Ingen lever udelukkende for det kritiske Haandværk , uagtet dette maaskee vilde have været det klogeste ; thi man seer , at de , som have gjort umaadelig Opsigt ved at analysere Andres Arbeider og røbe deres hemmeligste Kræftskader for Publikum , have udsat sig for samme Behandling af Andre ved som Selvproducenter at gjøre sig skyldige i de paaankede Feil . Det er nemlig Ungtydskernes saavelsom alle andre Kritikernes Forbandelse , at de med den lykkeligste Begavelse til at kunne see Skjæven i sin Penne-Broders Øie , ikke blive vaer Skjæven i sit eget Øie . Foruden Kritiken er Æsthetiken og især Literaturhistorien Ungtydskernes Felt ; man har saaledes Æsthetiker og Literaturhistorier eller ialfald vidtløftigere æsthetiske og literaturhistoriske Afhandlinger af dem Allesammen . Naar vi nu korteligen skulle omtale hver enkelt af det „ unge Tydsklands " Medlemmer , maa vi først nævne Ludolph Wienbarg * ) baade fordi han , som berørt , tilfældigviis gav Skolen dens Navn og fordi han ved sin Aands Dybde , grun ¬ dige Videnskabelighed og ædle , sindige og , man kan sige , antik-republikanske Holdning maaskee tilkommer den første Rang . Hans omtalte „ Esthetiske Felttog " ere især mærkværdige ved Gjennemførelsen af den Grundtanke , at det Skjønne og Kunsten beror paa det Nationale * ) og er uad ¬ skillelig fra ethvert Folks Verdensanskuelse , saaledes at hvad der svarer til de i enhver Tid og hos ethvert Folk fremtrædende nationale Former , er det Skjønne . Saaledes har ethvert Folk sin eien * ) Født i Altona 1803. * ) Hillebrand mener , at Gøthe ( Værker , 35 B. S. 430 ) har antydet det Samme . Men naar man læser Stedet , seer man , at Hillebrands Udtydning af det blot er et af disse fromme Forsøg paa at finde Alt , der kunde siges om Literatur og Kunst , udtalt af Gøthe . Denne har desuden ved sin universale Skribentvirksomhed selv protesteret mod H. ' s Fortolkning . dommelige Kunst og sine eiendommelige Skjønhedsprinciper , udsprungne af Nationaliteten . Uagtet dette kunde synes ligesaa paradox , som hvad Heine siger om Moralen , at „ den altid vexler paa Jorden , saa ofte der opkommer en ny Religion " , er der dog Mere , som taler for end imod en saadan æsthetisk Betragtningsmaade . Vel er der visse æsthetiske Begreber , der maa være fælles ligesaavel i Tromsø som i Indien , naar et Kunstværk skal fremstaae ; men man kan dog neppe opstille nogen absolut almeengjældende Verdensæsthetik , hvorefter man kan bedømme Russeren Puschin , Englænderen Byron og Nordmanden Wergeland og endnu mindre den indiske og nordiske Oldpoesi eller Perseren Hafis og Danskeren Baggesen eller Indieren Kalidasas og den nordiske Oehlenschläger . Foruden Wienbargs „ Vandringer igjennem Dyrekredsen , " blandt hvis forskjellige Opsatser den om Formuens lige Fordeling sig dreiende Novelle , „ Guldkalven , " er mest betygningsfuld , ville vi her nævne hans interessante „ Bidrag til den nyeste Literatur " og hans Afhandling om den norske Statsforfatning , hvilken Tydskere omtale med stor Ros * ) Endelig maa vi nævne hans skarpsindige dramaturgiske Afhandlinger og hans Kritiker , af hvilke sidste saare mange findes i de hamburgske „ Blätter der Børsenhalle " og samtlige udmærke sig ved Grundighed , Fordomsfrihed og skarpt Blik til at skjælne det Gode fra det Slette og Fuskeragtige . Hans Kritiker ere desuden mærkværdige derved , at de ere halv Poesi . Heinrich Laube ( født 1806 ) gjorde ved sin første Optræden megen Opsigt ved den næsten skuffende heine ' ske Udtryksmaade og ved den Kjækhed og Livlighed , hvormed han behandlede Tidsspørgsmaalene . Uden synderlig Dybde , men frisindet , mesterlig i Form og Sprog og aandrig nok til at afvinde Alt , hvad han behandlede , saavel Personer som Ting , en interessant Side , gjorde han megen Lykke hos Publikum og især hos Ungdommen . Han redigerede fra 1832 til 34 „ Zeitung für die elegante Welt " og beskjæftigede sig heri især med at kritisere de vigtigere udkomne Bøger efter Liberalismens Grundsætninger , men blev ogsaa ofte overvældet af dette vidtløftige Arbeide . Da han nu blev forvist fra Leipzig , opholdt han sig siden paa * ) Jeg kjender ikke denne Afhandling , der indeholdes i „ Qvadriga , " et Skrift , som nok ikke findes her i Byen . forskjellige Steder og udgav ( fra 1834 til 37 ) sine „ Reisenoveller " , der saa at sige ere et Magazin for hans talrige Bemærkninger over alt Muligt i Stats- og Selskabslivet , i Kunsternes og Videnskabernes Kreds . Disse Noveller ere et broget Omhinanden , der paa en Maade bliver til er organisk Heelt ved en digterisk udspunden Handlingstraad , og have idetheletaget et ikke lidet poetisk Værd . Foruden Reisenovellerne har Laube leveret flere Romaner , blandt hvilke „ Bandomire " og „ Franske Lystslotte " skulle henhøre til de bedste , og tillige flere Theaterstykker , som f . Ex . „ Monaldeschi " , „ Struensee " o . s . v. ; disse have dog , trods deres mesterlige Dialog , ikke gjort nogen synderlig Lykke . Ikkedestomindre have Mange lovet sig Adskilligt af ham paa det dramatiske Felt . Sine kritiske Produktioner koncentrerte Laube til en tydsk Literaturhistorie ( i 4 Bind 1839. ) Dette Værk har vel ikke synderligt videnskabeligt Værd , men frembyder ved det glimrende Foredrag og den bekvemme Ordning af Stoffet en desto interessantere Lekture . I sine tidligere Dage lod Laube sig ikke nøie alene med at have bragt et „ ungt Tydskland " paa Tapetet , men han drømte ogsaa om et „ ungt Europa „ ; under Titel af „ das junge Europa " udgav han saaledes etslags Roman , hvori Statens og Kirkens Institutioner angrebes som forældede og forkastelige Former . Dette var naturligviis blot Ungtydskernes Statsomstøbningsideer , udstrakte i en videre Kreds .