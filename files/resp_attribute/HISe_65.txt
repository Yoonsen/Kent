Professor Welhaven om Paludan-Müllers mytologiske Digte . Professor Welhaven omtalte fornylig paa en af sine Forelæsninger over Holberg og hans Samtid de forfeilede Efterligninger af de græske og romerske Digtere , som i hiin Tid hyppigt kom tilsyne i Literaturen , og som , uagtet de dengang gjældte for Mønstre paa Digteraand og Smag , dog ingenlunde undgik Holbergs satiriske Svøbe , hvorpaa vi fornemmelig i Peder Paars have slaaende Exempler . I Forbindelse hermed ytrede Profes ¬ soren at denne Poeternes Tilbøielighed til at hente deres Stof fra de gamle helleniske Guder samt fra Oldtidens øvrige mythologiske Figurer atter , paa en for den gode Smag og den sande Poesi faretruende Maade er begyndt at gjøre sig gjældende , idet han tilføiede , at den Tid dog ikke er fjern , da man vil indsee det Forfeilede i at ville reproducere den antike Mythedigtning , og atter vende tilbage til den rette Vei . Som Exempler paa deslige mislykkede Reproduktioner anførte han Paludan-Müllers mythologiske Digte og forudforkyndte derpaa den Skjæbne , der endnu i vor Tid vil ramme disse Værker , den nemlig , at ansees for ligesaa smagløse som hine Poemata , Holberg saa træffende har parodieret . Det forekommer mig dog , at naar to Begreber skulle künne henføres under samme Kathegori , saa maae disse Begreber enten være eensartede eller indbyrdes modsatte ; imellem Begreber af forskjellig Natur gaar det vel neppe an at anstille nogen Sammen ¬ ligning , — og Lighedspunktet mellem hine Digte og de Paludan-Müllerske er ingenlunde paavist . Herr Professoren har selv charakteriseret hine Efterligninger af de antike Mønstre ; de vare væ ¬ sentlig Hyrdedigte af episk-lyrisk Natur , hvori en eller flere mythologiske Figurer optraadte som Drivhjul for Handlingens Udvikling , eller ogsaa vare de philosophiske Digte , hvis Tendens sædvanligviis var den , gjennem en brammende Paraderen med den hele Gudeverden , „ at fremdrage en eller anden triviel Sandhed . " Det er en Selvfølge , at deslige Produktioner maatte være hjemfaldne til Fordømmelsen , — de bare jo Parodien i sig selv ; men heraf fremgaar ingenlunde , at Mythen er uskikket til i vor Tid at benyttes som poetisk Stof for et „ Ideedigt . I Mythen aabenbarer sig nemlig Folkebevidsthedens oprindelige Indhold som Eenhed af Spekulation og Historie ; den har følgelig paa Grund af dette sit Indhold Berettigelse som Klædning for spekulative Tendenser , idet den samtidigt hermed optræder som en berettiget Kathegori i den episke Digteart , da det ene Moment i dens Indhold er det Historiske . Lyriken , Subjektivitetens Udtryk , kan derimod ikke aabenbare sig i Mythen , saafremt denne opfattes ideelt ; men da enhver Mythes Tilblivelse ligger udenfor det Tidspunkt , da Folkebevidsthedens Umiddelbarhed endnu var absolut , saa vil ogsaa i enhver Mythe Anskueren ( den oprindelige Anskuer ) , fremtræde som vidende sig selv ligeoverfor det Anskuede , Subjektiviteten vil komme til sin Ret , og Lyriken vil derved fremtræde som et nødvendigt Element i Mythen . Saafremt man altsaa anerkjender den philosophiske Digtnings Berettigelse , saa vil man indsee , at Mythen , hvad Indholdet angaar , ingenlunde er uskikket til poetisk Behandling . Naar Herr Professoren siger , at de mythiske Figurers Præg er plastisk , da forholder dette sig vistnok saaledes , naar man anskuer enhver af disse Figurer i og for sig selv ; men det fremgaar ingenlunde heraf , at det Plastiske vedbliver at være Grundpræget i den Komposition , der udgjør Mythen . Vel er Mythedigtningens Periode afsluttet med Hensyn til den oprindelige Produceren ; men da Mythen indeholder det Uendelige i sig , saa vil dens Tid aldrig være afsluttet i den Forstand , at man ikke længere skulde være berettiget til at lægge nogen Steen mere paa den mythiske Grundvold ; man drager nu ikke længere som Columbus over Verdenshavet for hiinsides at opdage noget nyt Land , men vel for at granske Beskaffenheden af det , hvis Tilværelse er given . Saaledes ogsaa i Mythedigtningen ; den Idee , som den mythiske Tænkning , Folkebevidstheden i dens Oprindelighed , engang har nedlagt paa Bunden af sin Produktion , maa ingenlunde omformes , og kan det i Realiteten hellerikke , da den er det Sande , det Objektive selv ; men at drage den frem af sit Havdyb , at anskue den fra Spekulationens Stade , er ingenlunde nogen Krænkelse af Mythedigtningens Hellighed eller nogen Forstyrrelse af dens Grundvæsen , — men tvertimod et nødvendigt Led i dens konsekvente Udvikling . Folkebevidsthedens Produceren i mythisk Form er forbi , og med den ogsaa den umiddelbare Digtning i dennes oprindelige Forstand ; vor Digten er reflekteret , ( eller om man vil , umiddelbar som høiere Eenhed af Reflexion og den oprindelige Umiddelbarhed , ) og som saadan maa derfor ogsaa vor poetiske Behandling af Mythen fremtræde . Men denne Fremtræden kan kun charakterisere sig ved at løfte det symboliske Slør , hvori Ideen er tilhyllet . Denne frigjorte , af Dunkelheden fremtrædende Idee er det Produkt , hvorefter det spekulative Digteværk skal dømmes . Er Resultatet ( den for Dagen stillede Idee ) kun " en eller anden triviel Sandhed , " saa har Digteren fældet sin egen Fordømmelsesdom , hans Stræben er da forfeilet ; thi Ideen kan i og for sig selv ikke være triviel , — han har villet " omfavne Juno , og har grebet en Sky . " Hvad de her omhandlede Paludan-Müllerske Digte angaae , da skyldes imidlertid endnu Beviset for , at det hele poetiske Udbytte af f . Ex . Amor og Psyche , Venus , Tithon o . Fl . kun er en eller anden triviel Sandhed . " En kritisk Beviisførelse for denne Paastand vilde derfor være saare ønskelig ; thi som Sagen nu staar , lader det til , at Herr Professoren har brudt Staven , ikke alene over flere af sine egne Digte , f . Ex . Sisyphus og Glaukus , samt over I. L. Heibergs : Psyches Indvielse , o . s v. ; men over vor hele Tidsalder og dens aandelige Retning i Almindelighed . H. I.