Norske Bondeblomster , poetiske Forsøg af O. Vig . ( Forts . fra Nr . 4 ) . Aarsagen til denne almindelige Mangel paa poetiske Psalmedigtere kan neppe søges i den Omstændighed , at saa faa store Digtere ere Theologer . Digteren er ikke bunden ved noget Fag , — han er universel og udtaler Menneskets dybeste Længsler , der maae være fælles for enhver Stand . Men idet han saaledes opfatter det Evige , griber han dette i dets historiske Udvikling og er det sandeste Udtryk for sin Tid , forsaavidt som han ikke gaar forud for den ; en Efternøler kan Geniet ikke være . Dette viser da ogsaa Historien : i Middelalderen var der ikke andre end Psalmedigtere , ligesaalidt som paa Reformationens Tid og et Aarhundrede derefter ; Undtagelserne vare Mænd , der gik forud for sin Tid , og som Verden derfor ofte kaldte ugudelige og profane . Den theologiske Anskuelse har nemlig stedse gjort sig gjældende , at Geniet har været et gudsforgaaet Uhyre , fordi det brød de Skranker , som Tankeløsheden og Bornertheden ikke kunde overspringe , og som derfor hverken maatte eller kunde gjennembrydes . Hvad Mennesket anseer for at være rigtigt , det skal være rigtigt i al Evighed . Hvad man ikke selv kan øine , det tror man , en Anden heller ikke kan øine . Saaledes har Uvidenheden og Fanatismen stedse tænkt , saaledes tænker den den Dag idag , og saaledes vil den i al Evighed tænke , af den gode Grund , at der ingen Historie og Fornuft er til for den . Paa dette Standpunkt synes Forfatteren at staae , naar han f . Ex . i sin Sang til Wergeland synger Pag . 193. „ Medynksfuld sig Saga vaander , Taareqvalt er hendes Røst : „ Tungt at skue Kjæmpeaander Blind ' for Hjertets dybe Brøst , Uden Raad mod Dødningsdandsen , Uden Syn for Guddomsglandsen I vor Herres Jesu Blik ! ” „ Men han manglede det Største , Mangled barnlig kristen Tro ” „ derfor blev ei Henriks Stemme Folkets rette Hjertetolk . Jeg vil nu ikke tale om det Modsigende i at tilføie : „ Ingenlunde vil jeg bryde Staven over Wergeland , " efterat have udtalt en slig Fordømmelsesdom , men alene holde mig til det Forvovne i at sætte sig paa Dommersædet og fælde et saa kolossalt Individ som Wergeland efter enkelte spredte Ytringer , - en Forvovenhed , som alene kan finde sin Undskyldning i en barnagtig Uvidenhed , der klamrer sig fast til Bogstaven , der efter Mesterens evige Ord ihjelslaar . Dog , jeg anfører alene dette i Forbigaaende for at belyse Forfatterens aandelige Standpunkt , et Standpunkt , der i sine Konsekvenser gjør al Digtning umulig og støder den bedste Digter ned fra hans lyse Rige i Afgrundens mørke Huler . Poesien bliver ikke blot til Prosa , den bliver til iisnende Rædsel . Aarsagen til Tidens Mangel paa poetiske Psalmedigtere kan umulig ligge i dette Anbragte ; Grunden maa stikke dybere : Psalmedigtning og Komposition af Choraler have viist sig at være naturlige og skjønne Melodier af en Grundtone , som udgjorde Middelalderens rystende og mørke Romantik , der endnu lyslevende skuer ned til os fra de kolossale Domer og de gjennembrudte , himmelstræbende Taarne . Psalmerne og Choralmelodierne ere religiøse Udbrusninger og mystiske Nedsænkninger i Inderlighedens og Selvfortabelsens bundløse Hav paa en Tid , da man i helligt Raseri stormede Kristi Grav under Slagten og Myrden , — da man for at befolke Himmelen lagde Jorden øde , da man med Korset i Haanden havde Hjertelag til at skride over blodige Lig og rygende Ruiner , — da man som rasende Hyæner sønderflængede sig selv og sine Brødre for at komme ind i Himmelen , — da det Religiøse fandt sit sandeste Udtryk ved bogstavelig at rode i „ Jesu Vunder og Saar , og synge om „ Djævelens Kløer , ” om „ den sydende Svovlsø og Helvedpølen , " — da man med eet Ord tænkte , talte og handlede med en ubeskrivelig Grovslagenhed , som det dannede og religiøse Gemyt nu maa finde ligesaa barbarisk som gudsbespottelig . Vore Begreber om Gud ere mere lutrede ; vi føle Trang til i ham at see en blid og kjærlig Fader , ikke en mørk og hævnende Dæmon ; vi nænne ligesom ikke at nævne ham eller at lade vore dybeste religiøse Sandheder i bred Ordstrøm flyde over vore Læber af Frygt for , at de derved skulle tabe sin Hellighed og ætheriske Duft ; vi tør ikke berøre Sommerfuglen med vore grovsandselige Fingre ; Navnet Jehova er for et dybt Gemyt som for Jøderne blevet unævneligt ; vi finde det i høieste Grad stødende at udmaie vore religiøse Forestillinger med Blomster , der ere plukkede af Digtersprogets Riimlexikon . Derfor ere da ogsaa ofte Digte , som behandle bibelske Emner , fra vort Standpunkt , forfeilede og noget nær ulæselige , f . Ex . Miltons „ Paradiis , ” Klopstocks „ Messiade " , Ewalds ulykkelige Efterligning „ Adam og Eva ” og Wergelands " Skabelsen , Mennesket og Messias . " Og dette er da intet Under : de ville realisere en Umulighed . Religionen i bibelsk Forstand staar over Poesien , der alene svæver mellem Himmel og Jord og sætter os hlot i en Stemning , saa at vi ane det Himmelske ; den fører os ikke lige ind i Helligdommen . Religionen i sin strænge dogmatiske Form siger derimod : „ Saaledes er det og ikke anderledes ; her gjælder det ikke at kjæmpe mod Livets Gaade , men Alt er saa klappet og klart . Men , hvo indseer ikke , at en saadan Betragtningsmaade berøver Livet dets Poesi ? En Dogmatik er ligesaalidet skikket for Poesien , som den rene Mathematik , hvormed den da ogsaa har en slaaende Lighed . Naar den derimod optager Sprog i sig som : „ Ikke at jeg haver allerede grebet det " o . s . v. , da falder den ud af sig selv og ophæever sig , trods alle haartrukne Fortolkninger . 75 Det turde derfor ikke være nogen Spaadom men et Udsagn , som fremgik af et opmærksomt Blik paa Dogmatiken og den verdenshistoriske Udvikling , om man sagde , at Psalmedigtningens Tid i den gamle Forstand er forbi , og at en ny maa udvikle sig , og at følgelig ethvert Forsøg paa at bringe den tillive er at stampe mod Braadden . Spørgsmaalet om dens Mulighed eller Umulighed hænger ellers saa nøie sammen med de uopgjorte theologiske og philosophiske Stridigheder , at man ikke kan gjøre Andet , end pege paa Udviklingen og sige : „ Saaledes har den gestaltet sig . " Forfatteren har saaledes i denne sin første Afdeling ikke valgt noget let Stof , og han har da ogsaa ganske rigtigt bukket under for det , trods den varme Inderlighed og kjendelige Lethed , hvormed han har digtet . Vi føle en vis vemodig Interesse ved at læse hos Kingo f . Fx . „ Captein , Gudfader i Himmerig , " „ Jesu Død og Pine " og Omkvædet ttl Julepsalmen : „ Vogt os ifra Helvedes Pine . " Det er Historien i sin alvorlige og advarende Skikkelse , som her taler til os ; men naar en Nutidens Digter rykker i Marken med et sligt poetisk Artilleri , da er det Gjengangeren , der flagrer i sin Ligskjorte og med Knokkelhaanden svinger den matbrændende Lunte , og hule Dødningebeen udgjør hans Artilleripark . Det er en uhyggelig Skikkelse , som igjen maa manes ned i det Rige , hvor han hører hjemme . Exempler : Pag . 3. — „ Dag og Nat jeg græde vilde , Saa der strømmed Vand og Blod . Og sammesteds : Ak jeg gruer — Og ved Smelteovnens Luer Pag . 4 Ligger du i Syndens Sø Sænket ned , ja druknefærdig ; Truer Loven : „ Du skal dø , Livet er du ikke værdig ! " Brøler Helveds grumme Løve Forat prøve , om han ei din Sjel kan røve med Fortvivlelse og Angest . Pag . 6 . Han er baade Gud og Mand , Herrers Herre , Guds Eenbaarne , sin Død beseirer han Djævlemagt og Helvedtaarne Senere : Han ( Jesus ) lod sit Hjerteblod udflyde for at gyde deti vore Hjerter syge . Pag . 9 . Plagen , ( burde vel hedde plaget ; men , saa passede det ikke til Rimet . ) Slagen , Blaa og blodig , Han taalmodig Døden smagte , Lod som Offerlam sig slagte . Pag . 11 . Dragen ligger lænkebunden I sin stærke Helvedleir . Sammesteds : Helvedløven maatte blegne ( Kan Behaarede ogsaa blegne ? ) For dit øies Flammeblik . Pag . 12 . Død og Grav og Helvedmørke , Djævlemagt med Vold og Svig , Steen og Segl og Romerstyrke Mægted ' ei at fængsle dig . Pag . 16 . Af din Retfærds Flammeblikke ( Retfærdighedens Flammeblikke ! hvilket Væsen maa ikke den kjære Gud blive gjort til ! ) Kastet hen , hvor Orme stikke . Pag . 18. — — Uden Skaar ( ! ) og uden Ende ( tillige Sprogbommert . ) Kraftig lue vil og brænde . Pag . 19 . Tømrer Herren Kirkeskibet af milde Naades Domme ; Herren er Styrmand og hans Legem er Proviant . Dette faar være nok . Alt af samme Sort , kan saa alligevel ikke blive aftrykt . ( Forts . )