Norske Bondeblomster , poetiske Forsøg af O. Vig . Christiansund 1851. 8 vo 303 Sider . Priis 84 Skill . Jo flere Poeter , desfærre Digtere , siger man , og tænker paa de gamle Stater , Rom og Grækenland under deres Forfaldsperiode . Det er vistnok saa , at et overhaandstagende Versemageri tyder hen paa et Pedanteri , paa en Slaphed eller Smagløshed , der maa være ugunstig for den virkelige Digter om ikke gjøre ham ganske umulig . Imidlertid viser dog enhver poetisk Literatur , at den netop i sin rigeste Fylde har afsat et tykt Bundfald , der paa en Maade ligesom dannede Overgangen fra den sønderrevne Virkeligbed til harmoniske Kunstfrembringelser . Og dette er jo ogsaa ganske naturligt : Store Mestersangere begeistre Unge og Gamle , og man seer dem omgivne af en Hellighedens Glands , der gjør dem til halv overnaturlige Væsener . De blive derfor ligesaameget Gjenstand for Beundring som for Efterligning , og Egenkjærligheden , der altid overvurderer sine egne Kræfter , tilhvisker Mange : „ Ogsaa du kan opnaae slig Ære og Berømmelse , ogsaa du har modtaget et Pund , der ikke maa graves ned i Jorden . " Det gaar da her som det saa ofte gaar i Livet , at man forvexler Forfængelighed med et indre Kald , og forfeiler sin Tilværelse , Deraf den idelige Klynken og Klagen over Li vet og denne Verdens Jammerlighed . Den sande Digter klager ikke ; han er hævet over en Verden , som han behersker ; han finder Fornuft i det , som Hverdagsmennesket kalder ufornuftigt , og i sin evige Overlegenhed seer han Livet i et Lysskjær , der er et Speilbillede af hans eget Indre . See vi saaledes hen til den danske Literatur , da kunne vi finde et Reglement , der gaar i opadstigende Linie ligefra Korporaler af Versemagere til Digterkongen Oehlenschlæger , og hvo tør vel nægte , at den danske poetiske Literatur ikke hefinder sig i stadig Fremblomstren og Udvikling ? Ogsaa vor Literatur — om vi endnu kunne betragte den som nogen selvstændig og ikke-dansk — frembyder en lignende Trappestige , og det vilde være ligesaa tankeløst som nedslaaende ikke heri at see et almindeligt poetiskt Liv , der engang vil udvikle sig skjønnere og mere fuldendt . Lad kun A. B. C. og D. osv. sende sine poetiske Produktioner ud i Verden ; ere deres Arbeider umodne , saa skade de blot sig selv ; Folkebevidstheden er saa sund , at den snart adskiller Klinten fra Hveden , og samler denne i sin Lade . Jeg hører derfor ikke til dem , som raabe Ak og Vee over Literaturens Oversvømmelse med Rimerier ; jeg smiler alene over en Forfatter , der bekoster Trykningen af hele Riimbind , i den fromme Mening , at han med disse skal forbedre sine Medmennesker og slynge Udødelighedens Krands om sin Tinding . Jeg greb saaledes med Glæde og uden Fordom foreliggende Bog , uagtet de i disse sidste 2 Aar udkomne lyriske Digtsamlinger nok kunde have gjort En mistroisk og fordumsfuld . Jeg greb Bogen med Glæde og lagde den bort endnu mere glad . Forfatteren hører neppe til vore almindelige Riimsmede , der ved et vist Herredømme over Sproget , ved en nogenlunde udviklet Smag og ved et vist Livsindhold gjøre ret læselige men kolde og intetsigende Vers . Han synes som enhver sand Digter at tænke i Rhythmer , og der er noget Naturligt , noget uvilkaarlig Kommet og Let i hons Vers , som er særdeles lovende . Naar han engang faaer renset sin Smag , klarnet og beriget sit aandelige Indhold , turde han maaskee blive en af vore bedste nulevende Digtere , Noget , som , da desværre heller ikke skal synderlig meget til , naar man undtager Monsen og maaskee en hidindtil saagodtsom ubekjendt Størrelse . Bogen falder efter sit Indhold fra hinanden i „ religiøse Digte " , i „ fædrenelandske Qvad , " i „ Naturpoesi og i Blandinger , " og jeg vil under hver af de nævnte Afdelinger faae Anledning til at begrunde min paa Forhaand udtalte Dom ; dog skal jeg først tillade mig nogle Bemærkninger over den lyriske Poesi i Almindelighed . Den lyriske Poesi , i sin reneste Umiddelbarhed og musikalske Skikkelse , bliver med al sin Hjertelighed og Ynde tilsidst trættende , medmindre den knyttes til en bestemt Gjenstand eller Fortælling , hvorom den kan slynge sig som Ranken om sin Stængel . Ligesom derfor Poesien er greben ud af Livet , saaledes maa den ogsaa vende tilbage til det og beaande dets Stillinger og Forholde . Uden en saadan Bærer er den en Sjæl uden Legeme , en Flagren , der somoftest taber sig i en abstrakt Taageverden . En saadan tom og forfeilet Legen med det poetiske Indhold føler man i sin ubestemte Almindelighed , idet man siger , at Digtet kjeder , ihvorvel det unægteligt er smukt ; og selv om man maatte indrømme , at denne Svæven uden Maal og Med til et vist Point var berettiget , saa ere dog de fleste Materier i denne Henseende saa udhamrede , at man bør holde sig til det virkelige Liv , skal man ikke staae Fare for at arbeide hen i Veiret . Det er desuden en falsk Forestilling , at slige lyriske indholdsløse Digte skulde være lettere ; de ere som antydet med al sin lyriske Natur abstrakte , de slaae over til sin Modsæetning , fordi de altfor inderligt ville realisere sit Begreb , og derfor findes der saa faa Digtere , som magte at give dem Liv og Friskhed ; der ere yderst Faa , der med Burns „ kunne synge som Fuglen synger . " * ) Ville derfor vore Digtere skrive Noget , som ikke altfor overvældende skal overstige deres Kræfter , saa maae de ophøre med at skrive lyriske Digtsamlinger ; ville de skrive Noget , som skal overleve dem , saa maae de ophøre med at skrive „ Aftenog Morgenstemninger , Skovbække , Solnedgange , Foraarsnyn , Naturskjønhed , Midnatsstunder " osv. osv. osv. ikke at tale om de poetiske Umuligheder , at skrive Hymner til Abstrakter , som Troen , Haabet , Friheden osv. ; de maae sænke sig ned i Livet og udvikle sit Kompositionstalent . I. „ Religiøse Digte . " „ Hvoraf kommer det , ” har jeg ofte spurgt mig selv , „ at Faa eller Ingen i det sidste Aar hundrede har været istand til at digte Psalmer med den gamle fuldtonende Malm , Psalmer , der passede til de brusende , himmelstormende kirkelige Choraler ? Har Aarhundredet manglet Digtere ? " Nei , det har havt baade flere og større Digtere end noget af de foregaaende , ikke alene her i Norden men ogsaa i de øvrige europæiske Lande . naar man undtager Shakespeare og maaskee nogle enkelte spanske og franske . Men disse digtede ligesaalidt Psalmer som dette Aarhundredes Heroer , Goethe , Schiller , Byron , Shelley , Tegnér , Oehlenschlæger , hvilken sidste dog skrev nogle * ) Goethe . faa , der med alle sine poetiske Fuldkommenheder , dog ikke ere Psalmer i egentlig kirkelig Betydning . Hvoraf kommer det , at Psalmedigtningen , maaskee med Undtagelse hos Wallin , er bleven et Fag for Ikke-digtere , for yderst prosaiske Theologer , der alene ved en Rococcostiil have opskruet sine Vers til en vis Høitidelighed ? ( Forts . )