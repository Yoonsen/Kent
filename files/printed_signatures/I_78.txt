Theatret . " Haarpidsk og Kaarde " , Skuespil i 5 Akter K. Gutzkow . Efterat vort Theaterrepertoire nu i lang Tid udelukkende er blevet rekruteret fra Frankrig og Kjøbenhavn , er i disse DageDenne Artikel nedskreves strax efter Stykkets Opførelse , men har hidtil ikke kunnet faae Plads i Bladet . Da Artikelen dog siger mere , end at Stykket « er gaaet over Scenen , » har den vel endnu samme Interesse som før , selv om Stykket skulde , hvilket vi dog ikke haabe , forsvinde fra Bræderne efter de to Forestillinger . et Drama af den nyeste tydske Skole gaaet over Scenen . Det lod ikke til , at Publikum fandt synderlig Smag i denne nye Forandring af de daglige Retter ; det være imidlertid langt fra min Mening at ville søge Grunden hertil i Publikums Kræsenhed , dette vilde være i høi Grad ubilligt ; thi Vorherre skal vide , vort Publikum er intet mindre end kræsent ! Den sande Grund er desuden ikke vanskelig at finde ; naar man nemlig som vort Theaterpublikum Aar ud og Aar ind har vænnet sig til Scribe & Komp . ' s dramatiske Slikkerier , forsvarligt krydrede med et behørigt Kvantum af diverse Poesisurrogater , da er det jo saare naturligt , at den solidere tydske Kost omsider maa forekomme selv vort Theaterpublikums Strudsemave noget ufordøielig . Mellem det moderne franske og tydske Drama er der væsentlige Differencer . Det franske Drama ( vi tage Ordet Drama naturligviis her i dets egentlige Betydning som Skuespil ialmindelighed ) maa gjennem Skuespillerne , som formidlende Organ , knyttes til Livet ; først derved kommer det til Existens . Dramaet , saaledes som det udgaar fra den franske Forfatters Haand , er endnu ufuldført , og svarer først til sit Begreb , naar det gjennem den dramatiske Fremstilling knyttes til Virkeligheden . For Franskmanden har det nyere Drama ingen Berettigelse i Læseliteraturen , ligesaalidt som vore Fjeldbønder anerkjende Stevet som saadant , naar det ikke fremtræder i en Vexelsang . Den tydske Skuespildigter derimod skriver sit Stykke uden specielt at have den dramatiske Fremstilling for Øie ; kan det , i den Form , hvori det udgaar fra hans Haand , opføres paa Theatret , saa er det vel , hvis ikke , saa kan det læses , og hermed anseer han de Fordringer , man gjør til Dramaet , ligefuldt tilfredsstillede ; thi i Tydskland staar Dramaets Berettigelse som Læseliteratur sideordnet med dets Berettigelse som dramatisk Literatur . Heraf følger da ogsaa saare naturligt , at Tydskeren , naar han skriver for Scenen , troer at have ganske andre Hensyn at iagttage , end naar han forfatter et dramatisk Værk uden denne specielle Hensigt ; men denne Konflikt mellem hans generelle Anskuelse af Dramaet , og de Fordringer , han for det enkelte Tilfælde har at tilfredsstille , aabenbarer sig derfor ogsaa i hans Produktion og forstyrrer den Eenhed , uden hvilken Kunstværket bliver en Umulighed . For , som han troer , at gribe Virkeligheden , udmaler han Charakterer og Situationer i Vidde og Bredde , men netop herved forfeiler han sit Maal , idet han overstiger Dramaets Grændser ; og det tydske Skuespil kommer til at forholde sig til det franske , som et Tableau vivant til et Maleri ; i det Første fremtræde Formerne i deres naturlige Afrundethed og med deres naturlige Farver , i det Sidste derimod forekommer det os kun saaledes , — men dette er ogsaa det ene Rigtige ; thi paa Kunstens Gebet hører ikke den rette og slette Virkelighed hjemme , men derimod Illusionen . Dog hermed er det ingenlunde sagt , at det franske Drama har noget Fortrin fremfor det tydske : thi det kommer nu an paa , hvorvidt det ogsaa fyldestgjør de Fordringer , det har stillet til sig selv . Vel er den umiddelbare Virkelighed uberettiget i Kunstens Rige ; men det Kunstværk , der ikke bærer Virkeligheden i sig , er ligesaa uberettiget , og dette Sidste er netop det franske Dramaes svage Side . Her fremtræde Charaktererne somoftest som rene Abstraktioner ; for at tilveiebringe Kontraster , det franske Dramaes Kjæphest , i dens videste Udstrækning , vise Personerne sig enten som Engle eller som Djævle , sjelden som Mennesker . Skal derimod Tydskeren give sig ifærd med Virkeligheden , som ellers ialmindelighed ikke er hans Felt , saa gjør han det tilgavns , — han afmaler os ikke blot Mennesker , men endog trivielle Hverdagsmennesker , saaledes som vi daglig see og høre dem ; men Hverdagsmenneskets Charakteer er fra et kunstnerrigt Standpunkt ingenlunde triviel : som Reproduktion af Kunsten er den ligesaa interessant som enhver anden . Hvad det her omhandlede Stykke angaar , da er det ægte tydsk saavel i sine Feil som i sine Fortrin . Det hører væsentlig til Situationsstykkerne , thi det er Situationen , der udvikler sig , Charaktererne ikke , og disse sidste ere som en Følge heraf noget løst tegnede , naar undtages Kongen , der træder frem i næsten plastisk Klarhed . Stykkets Indhold er i Korthed følgende : Kronprinds Frederik har fra sit Exil afsendt sin Ven , Arveprindsen af Bayreuth , til det preusiske Hof for i Nærheden at undersøge de Forholde , hvorunder hans Moder og Søster der befinde sig . Allerede ved Synet af den Sidstes Portrait , hvilket Kronprindsen er i Besiddelse af , er han bleven forelsket i hende , og inden kort gjengjælder hun denne Kjærlighed . Kronprindsen af England har imidlertid anholdt om hendes Haand og understøttes af den intriguente og ærgjærrige preusiske Dronning . Dette Giftermaalsprojekt strander imidlertid , og den engelske Gesandt , der er Prindsen af Bayreuths gode Ven , antager sig nu dennes Sag ; adskillige Vanskeligheder stille sig imidlertid iveien , dog — disse bortryddes og det Hele ender med en Forlovelse . Dette Anlæg er i høi Grad simpelt og naturligt , samt derhos grundet paa en Kombination af lutter historiske Fakta . Frederik den Første træder os imøde ganske som den strenge og raa Soldat , som vi alle kjende fra Historien ; men det Haarde og Kantede ved hans Charakteer har Forfatteren paa en smuk Maade vidst at formilde uden at træde Sandheden for nær . Han viser os ham som en sand Fader for sit Folk , som en ægte Repræsentant for det trohjertige gammeltydske Væsen ligeover for den franske Flitterkultur fra Ludvig den XIV ' s Tid , der dengang overalt i Europa gjorde sig gjældende , endvidere som en velmenende Familiefader , der oprigtigen vil Sines Vel , omendskjøndt hans Fremgangsmaade just ikke er den lempeligste . Jeg har rigtignok etpar Gange hørt den Bemærkning , at man i det her omhandlede Stykke ikke faar noget anskueligt Billede af Datidens Aand , fordi det preusiske Hof var en Abnormitet . Denne Indvending , har imidlertid Intet at betyde . Hiin Abnormitet ytrede sig jo netop som en Modsætning til det Normale , og følgelig er dette Sidste ialmindelighed negativt tilstede og kan saaledes ligefuldt anskues . Dronningen er en skjærende Kontrast til sin Gemal , Prindsesse Wilhelmine er en elskværdig ung Dame men hellerikke synderlig mere , Prindsen af Bayreuth er en ægte Typus for sin Tids Kavalerer , og Sir Hotham en fuldstændig Englænder , der vel er bered til at hjælpe sin Ven , men ingenlunde taber « Bomuldsinteressen » af Sigte . Stykket savner , paa Grund af det om det tydske Drama Anførte , en vis Eenhed , hvortil ogsaa de hyppige Sceneforandringer bidrage , men har dog mange fortrinlige Enkeltheder , hvoriblandt især kan mærkes de to Underhandlingsscener med den engelske Gesandt , samt Scenen i Tobaksselskabet , naar undtages « Ligtalen » , der er aldeles udramatisk , og endelig hele femte Akt , imod hvilken jeg kun har at indvende , at den unødigen udhales efterat Stykkets Knude er løst . Som dramatiske Mangler ved Stykket fremhæves Trommeslagningen paa og udenfor Scenen , samt Anlægget af Scenen i første Akt , hvor Kongen taler udenfor , medens Dronningen , Prindsessen og Arveprindsen gjennem hver sin Dør meget beleiligt stikke Hovederne ud for at lytte , alt eftersom Talen angaar enhver af dem især ; endvidere Scenen , hvori Prindsessen forkyndes Arrest , — hun holder en tordnende Tale til Dragonerne , men standser ved hvert Punktum for at lade sin Kammerjomfru snakke sig efter Munden , hvilket er høist unaturligt . Eckhoffs Optræden er vel i og for sig en ret smuk Episode , men burde dog heller have været udeladt , da den staar uden Forbindelse med det Øvrige . Herr Jørgensens Udførelse af Hovedrollen er aldeles mesterlig , og uagtet han altid fremtræder som en udmærket Kunstner , saa synes han dog her aldeles at have overtruffet sig selv ; Illusionen er fuldstændig , intetsteds mindes man om , at det er en dramatisk Reproduktion man har for Øie ; thi den gamle Soldaterkonge staar lyslevende for os . Mad . Rasmussen udfører sit Parti med den Fiinhed , som man i deslige Roller aldrig savner hos denne Skuespillerinde . Jomfru Klingenberg lægger al den Elskværdighed for Dagen , som hendes Rolle tilstaar , og er i det Hele taget heldig . Stykkets øvrige Charakterer fremtræde kun gjennem Antydninger , og det synes overhovedet som om Forfatteren har trukket altfor store Vexler paa Folks historiske Kundskab . At Skuespillet , ved den første Opførelse lod Adskilligt tilbage at ønske , er saare naturligt . Men nu Lidt om vort Theaterpublikums Forhold til Stykket ! Dersom det for Øieblikket ikke havde været en Modesag at staae i Opposition til Theaterdirektionen og de « danske » Skuespillere , saa havde man her havt en passende Anledning til at udtale sin Erkjendtlighed baade mod Direktionen og Skuespillerne uden at træde sin æsthetiske Samvittighed for nær . Men nei , — derfor tog man sig nok iagt ! Stykket høstede saagodtsom intet Bifald , naar undtages de Steder , hvor Forfatteren slaar noget over i det Burleske f . Ex . Dragonernes Indmarscheren med Suppeterrinen og Uldstrømperne , samt Kongens Optræden uden Kjole og Beenklæder . Og hvad mon vort naive Publikum paa det sidstnævnte Sted jublede over ? Ingenlunde over at Kongen af Preussen i sine bare Underbuxer modtog Prindsen af Bayreuth , uagtet denne Situation dog er kunstnerisk komisk ; men over at see Hr. Jørgensen i dette Kostume paa Scenen , for det var jo saa inderlig morsomt ! ! ! Theaterdirektionen har saaledes ved Valget af dette Stykke vistnok ikke tilfredsstillet Publikums Smag , eller rettere dets Smagløshed ; men netop derfor maa man være Direktionen dobbelt taknemmelig . Og dette Publikum fordrer en national Scene ! Isandhed , skulde denne og Publikums øvrige Fordringer til Theatret for Øieblikket tilfredsstilles , saa « Godnat , I Muser ! » — Dog , om vore Udsigter til en national Scene forbeholde vi os i en følgende Artikel nøiere at udvikle os . I. bsen