Prøve paa den literære Skandinavisme . I Bladet Berlingsken for 20 Jan . anmeldes en Oversættelse af Jonstons Katechismus i Agerdyrkningschemien . I denne Anmeldelse takkes det danske kongelige Landhuusholdningsselskab , fordi det patriotisk besørger en Oversættelse , „ der træder i Skranken mod den norske Oversættelse af samme Værk . ” Hvilken betydningsfuld Sætning ! Her see vi Danskheden i dens mest eensidige og usande Skikkelse — en Skikkelse , der som et Spøgelse maa bortskræmme alle ærlige Normænd og fylde dem med dyb Bedrøvelse . Her er ingen venlig Imødekommen , men en Alt udelukkende Patriotisme , der maa skride om mellem Roms Ruiner for at finde sin Mage . Hvor skal man her finde Broderligheden , som ædelmodig vil dele og arbeide for Fædrenehusets Vel ? Man maa isandhed forundre sig over , at ingen virkelig patriotisk Dansk allerede har protesteret mod en saa afskyelig Sætning , der maa gjøre enhver Tilslutten umulig , ifald den ikke energisk tilbagevises som en Levning af Danskhedens gamle Surdeig , ifald det ikke oplyses , at det alene er Boghandlere og enkelte Literater , som tænke saaledes . Det er af sine Egne man ska have det , siger Ordsproget , og slige uægte Sønner af det sande Danmark give vore Antiskandinaver aldeles dræbende Vaaben ihænde . Hvad nytter det , at det skandinaviske Selskab udsætter Præmie for Besvarelsen af Spørgsmaal , der sigte til en indbyrdes Kommunikation imellem de nordiske Riger ? Hvad nytter alle Adresser ? Hvad alle heltemodige og patriotiske Opoffrelser af desværre kun enkelte Frivillige , der vovede Liv og Blod for Nordens Sag ? Hvilket Gehør kan Tidens truende Stemme finde , naar Danmark tillader sine Skribenter , at udhænge et Skildt med Overskrift : „ Kom ikke ind , ellers bliver du opslugt ! " V.