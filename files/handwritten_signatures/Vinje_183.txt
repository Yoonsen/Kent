Ved Zetlitz ' s Grav paa Hvideseids Kirkegaard . Hvem er det , som i dette Hjørne sover , bag dette sorte Gitter , Dødens Hegn , hvem sorgfuld Hyldebuske drysser over sin Krones Guld i spraglet Blomsterregn ? Hvor rolig-sødt maa ei den Døde blunde , henunder saadant guldindvævet Svær ! Hvo vilde længer mod det Dunkle stunde , naar blidt han sov som under Muldet her ? Hvor sorgløs Lærken hist i Hængebirken slaar gyngende i Luften hen sin Sang ! Hør ! Vuggesangen skjælver hen mod Kirken , og døer i Chorets aabne , dunkle Gang ! Min lille Fugl ! nu veed jeg , hvi du synger : paa Stenen seer jeg , Navnet Zetlitz staar . Han var som du , der glad paa Kvisten gynger og af det fulde Bryst en Trille slaar . Som du han sang vemodig over Døde ; thi vemodsfuld er Gravens dybe Fred ; som dine smeltende hans Toner løde ved slumret Digters sidste Hvilested . At Livets mørke Vover lugne ruller han følte , og som du bevæget sang . Som du , der ind paa Voven blidt dig luller , han sang og glemte Reisen tung og lang . Naar Skoven sukked tungt i Aftenstunden , han sang medfølende som du gjør nu . Naar Dagen atter var paa Fjeldet runden , han saa mod dybe Blaa og sang som du . Faa skatte Livet ret og Frihed færre , som du i Luften fuglefri han kvad : Jeg takker Gud , jeg er min egen Herre ; jeg er saa fro , jeg er saa barneglad . Han sang og drak af Livets fulde Bæger ; det gjør du blide Sanger ogsaa nu . Hvo dette rige Væld ei vederkæger , fortjente ei at være Fugl som du . Du synger glad og lader Daaren tænke : Hvad er mit Ry , naar jeg i Graven boer . Han ogsaa kvad : „ Det ei mit Støv skal krænke , om aldrig Nogen mig vil kalde stor . " Den sande Storhed virker uden Tanker ; den virker , fordi virke er dens Liv ; den synger , fordi Livets Pulse banker ; og skaber for den Fryd at sige : „ Bliv ! " Syng lille Fugl , syng her ved Dødninghaven ! her hviler din og hver en Sangers Ven . Naar ogsaa du er dalet ned i Graven , da synger Sønnen i dit Sted igjen . M. ... Vinje