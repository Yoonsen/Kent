Morgenbladet gratulerer saa inderlig peent paa det nye Aar . Den retfærdige Ildske over ikke sanktionerede Love er dæmret af en kjendelig Bekymring over , hvad Fremtiden vil bære i sit Skjød . Det ahnede vist , at Regjeringen efter alle Julemærker vil sanktionere endnu færre Love under dette Thing . I Følelsen af sin Uformuenhed til at samle de gode Kræfter , klager det med Rette over Tidens Sønderrevethed . I Følelsen af sin Vanmagt til at hævde Thingets Magt og Værdighed klager det ligeledes med Rette over de mange Hindringer , det iaar har at overvinde . Ja isandhed , Hindringerne ere store : Regjeringen er stivnakket og gaaer paa Skakke ligesom Oxen , førend den stanger ; Thrane staar med sine 30,000 Mand som Dragen over Kvinden , der skulde føde , og Storthinget er sammensat af Mennesker , „ der bestaae af Kjød og Blod . " Det var et sandt Ord ; men det var da ogsaa bibelsk . Posten derimod var ikke saa mør paa Aarets første Dag ; den gjorde ingen Indrømmelse og bad om Forladelse . Den maa have forhærdet sit Hjerte ; dog , maaskee det var Bevidstheden om dens Synders Mangfoldighed , der overvældede den , og satte sig som en Knude for Brystet , saa at den ikke formaaede at tale ; det er det Rimeligste . Havde jeg allerede da været bekjendt , saa var den sikkerlig kommen til mig for at faae sig nogle Nytaarsord , ligesom man hos Hoppe faaer sværmeriske Nytaarsvers , omgivne med en Strime af Bladguld . Jeg skulde have været endnu mere bibelsk end Morgenbladet , og skrevet for den arme Mand saalunde : " Jeg bekjender , at jeg iaar har været en saare stor Jyde : Jeg tog Regjeringen i Forsvar , da den udstødte Harro Harring og gav ham ikke engang Lov til at beskikke sit Huus , item , da den tvertimod den Lov , der er skreven i alle Menneskers Hjerter , jagede Sexe ned af Bjergene som et vildt Dyr i Basan ; jeg prædikede i den Anledning ligesaa falske Lærdomme som de 470 Propheter , der aade af Jesabels Bord ; jeg dandsede om Formens Guldkalv . Ja , mine Synder ere ligesaa mange , som mine Kritiker ; men , forskyd ikke et bodfærdigt Hjerte , langmodige Publikum ! " Og Publikum skulde have svaret : „ Du var stedse saa eenfoldig . Den , som Lidet er betroet , af ham kræves der ogsaa Lidet ; men fald ikke tilbage i Synden , paa det at min Langmodighed ikke skal blive trættet og min retfærdige Vrede ramme dig . Saa lykkelig kunde Posten have været . Nu maa den staae og see paa , at Morgenbladet bliver ophøiet , fordi det fornedrede sig selv . Vedbliv , Morgenblad , at tilstaae dine Svagheder , vær ydmyg , og giv Storthinget det samme Raad ! Den Ydmyge finder altid Venner og Forsvarere.V .