Om Lagthinget . Lagthinget tæller for jaar faa videnskabelig dannede Mand i sin Midte , og af disse faa er der endnu færre , hvis videnskabelige Dygtighed er anerkjendt . De øvrige Medlemmer ere Bønder eller Ombudsmænd , og saa agtværdige og hæderlige de end kunne være , saa besidde de dog hverken den Formue eller høiere Dannelse , som berettiger dem til at være Medlemmer af Lagthinget , der som etslags Overhuus burde repræsentere det konservative Element og ved sin Sindighed og Overlegenhed være en Dæmper for det mere oppositionelle og folkelige Odelsthing ( Underhuus ) . Saaledes gestalter Repræsentationen sig der , hvor Forholdene historisk have udviklet sig , og i denne Gestalten ligger , som i enhver historisk Kjendsgjerning , en Sandhed , som den fornuftige Statsmand ikke vil kunne afvise . Men her , hvor Alt med een Gang blev skabt fra Nyt af , er dette Forhold , og navnlig under dette Thing , blevet sat paa Hovedet og Følgerne af en saadan Urimelighed kunne vanskelig udeblive , saameget mindre som vort Lagthing i Forbindelse med Høiesteret danner en dømmmende Magt i de vigtigste Statssager , Rigsretten . Under en saadan Funktion af Lagthinget er det dog vel temmelig indlysende , at Retten ikke kan være tjent med aldeles udannede Tilforordnede , aldenstund det gjælder at afgive Kjendelser , der kunne være af uberegnelig Indflydelse for det hele Land og for en lang Fremtid . Det er vistnok særdeles gavnligt , at Rigsretten tæller praktiske men uvidenskabeligt dannede Mænd i sin Midte der ved sin sunde Sands og rige Livserfaring ofte træffe det Rigtige der , hvor den juridiske Kløgt indvikles i Modsigelser og Spidsfindigheder ; men , der skal Maade med Alt , og fremfor Alt fordrer man af disse praktiske Mænd , at de skulle være i Besiddelse af en Formue og Indflydelse , der — saavidt de menneskelige Garantier kunne strække til — giver Formodning om , at de hverken ville see til Høire eller Venstre . Politiske Synsmaader tør ikke komme i Betragtning , naar det gjælder at sætte sig paa Dommersædet , Det kan være , at disse , Dommerne uafvidende , ytre sin Indflydelse paa den endelige Retsdom , men dette er en menneskelig Svaghed , der ikke maa sanktioneres som fornuftig . Lad Reaktionen og Revolutionen i deres vanartede Skikkelse længe nok besætte Domstolene med lydige Tjenere , Oppositionen der vil , — siger idetmindste at den vil — det Gode , vil en Fremadskridning , der kan bestaae for Historiens og Fornuftens Domstol , tør ikke gjøre den Tanke gjældende , at politiske Meninger bøie Retten . Er det derfor sandt , hvad Resultatet godtgjør , at Oppositionen valgte Lagthinget hovedsagelig efter politisk Farve , saa har den gjort et Skridt , der hos enhver Fædrelandsven maa vække Bedrøvelse , og den har bidraget Sit til at berøve de mulige Rigsretsdomme den Sandhed og Værdighed , som maa ledsage enhver Domshandling , naar Retssikkerhed og Borgerlykke skal finde Sted i Samfundet . V.